SERMO XIV Signum magnum 54r «Signum magnum» etc. Aut de vita Virginis aut gloria aut militante ecclesia. De vita <Virginis> sic: «Magnum signum apparuit in caelo», id est altitudine militantis ecclesiae; «mulier amicta sole», id est exsistens in contemplatione divini luminis. Habuit ‹pedes› affectus ‹supra lunam› calcando, terrena tangendo cum vita activa et habens ‹coronam› privilegiatam ‹duodecim stel¬larum›, duodecim privilegiorum, ‹in capite›. Et pro hac expositione introducitur evangeli¬um in mystico sensu, ex quo duplex apparet vita fuisse in Maria: activa Marthae et contem¬plativa Magdalenae. Activa est studiose iustis laboribus insistere, etc. Quo modo autem Mariae conveniat, quae «satagebat» etc. Primo, quo modo recepit, quo modo gravida etc. et opera misericordiae quin¬que modis graduata summe in eo exercuit. Contemplativa est, cum quis longo exercitio etc., et secundum Gregorium «calcatis curis» etc. et secundum Bernardum mortificata car¬ne etc. Et habet secundum Hugonem tres gradus: purgat, illuminat, perficit, etc. Et ex evangelio primo tria sunt necessaria: otium – «sedebat» – et «secus pedes» et «audiebat verbum». Et alia sex: exercitium activae, soli¬tudo, humilitas, munditia cordis, fervor caritatis et mentis stabilitas. Coadunantia: <primo> consideratio creatura¬rum tria secundum Hugonem: ‹magnificenti¬am, sapientiam et bonitatem ex magnitudine, decore et utilitate apprehendendo›; secundo sui ipsius cognitio per scalares descensus et ascensus etc. Tribus modis variatur qualitas contempla¬tionis: mentis dilatatione, sublevatione et aliena¬tione. Beatissimam Virginem hanc vitam summe habuisse apprehenditur ex eius gratia et privi¬legiis duodecim ‹duodecim stellarum coronae› eius; et quo modo per hanc contemplationem venit ad mortem et qualiter. Haec prima pars. Secunda de glorificatione eius, quid gloria et lumen gloriae, et quo modo in gloria con¬secuta est aureolas et locum super omnes ange¬los, et de contemplatione eius assumptionis. Hoc secundo. Tertio: De tertia expositione quoad ecclesiam etc.