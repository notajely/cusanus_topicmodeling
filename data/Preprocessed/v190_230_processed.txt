151vb lin.11 «Haec scripta sunt, ut credatis, quia Iesus est Christus Filius Dei, et ut credentes vitam habea¬tis in nomine eius», Iohannis 20. «Una sabbati», quae est prima dies post sab¬batum, nominatur in Iohanne una, quia non est alia. Multae enim primae sabbati fluunt, sed illa, quae est una, non repetitur. Omnes enim ab in¬itio fluxerunt, ut ad illam unam pervenietur. Di¬es creationis est prima dies, quae post sabbatum totiens revoluta facta est una dies regenerationis. Homo generatur, ut regeneretur. Dies genera¬tionis est prima, regenerationis est una. Habet quisque suum primum diem introitus in hunc mundum, sed non est nisi una dies regenerationis omnium. Et ratio: quia non est nisi una immor¬talitas, quae omnes efficit immortales sua unitate. Quando enim mortale induit immortalitatem, hoc fit regeneratione, quae est una in omnibus, et fit unitate, quia induere est «supervestiri», supervestiri est medio vestimenti immortalitatis uniri immortalitati sicut medio caloris uniri igni. «Cum sero esset et» iam «fores clausae.» Nondum nox, sed sero. Surrexerat «mane» et sero venit ad omnes suos discipulos simul ag¬gregatos. Per diem exspectabat, ut in ipsis ex varia relatione videndi ipsum inflammaretur cu¬piditas. Voluit prius fores esse clausas, ut disci¬puli simul essent collecti et clausis ostiis mira¬rentur introitum eius, quem viderent «in medio» eorum. Intelligo mysterium, quod in una die, quae complectitur totum tempus resurrectionis, a re¬surrectione Christi usque ad generalem omnium resurrectionem, circa finem diei illius 152ra erit osten¬sio certissima eorum, quae praedicata sunt de resurrectione Christi. Ecclesia audiet multas vi¬siones particulares devotarum animarum, ‹quae Christum a Galilaea secutae sunt› et sequuntur, quibus ‹in variis argumentis› se ostendit. Sed de¬mum veniet ad ecclesiam, quae stetit in perse¬cutione propter ipsum, et ostendet se toti eccle¬siae, ita ut nemo dubitet. Dicit textus: «Venit Iesus et stetit in medio» discipulorum. Unde venit, qui numquam fuit ab¬sens, qui ait: «Vobiscum sum omni tempore us¬que ad consummationem saeculi»? Maxime ab ecclesia in eius nomine congregata; ait enim: «Ubi duo vel tres in nomine meo congregati sunt, ibi in medio eorum sum». Aut quo modo venit visibilis et palpabilis clauso ostio? Dicimus aliquando “hoc venit mihi in mentem”, quando memoria sponte aliquid offert sine inquisitione, et illud video oculo interiori esse menti praesens, quasi sit sensui praesentatum. Quo modo autem intraverit tunc, quod a prima receptione in me¬moria numquam fuit absens et non apparet or¬ganum seu ianua, per quam intravit, quia clausis oculis se menti praesentavit, sicut etiam in visio¬ne soporantium accidit? Esto igitur, quod illud menti se praesentans sit forma desideratissimi amati. Illa stat in medio omnium discipulorum seu cognitionum sensua¬lium, ut in omnes influat quietem, et dicit: «Pax vobis». Nam nec oculi nec aures nec manus aliam formam appetunt visu, auditu aut tactu, gustu vel olfactu praesentialiter attingere quam ipsam, quae omnibus praestat laetitiam, in qua omnium motus quiescit, et ideo donat omnibus pacem. Et cum se ut pacem optatam offert, tunc, ne ob gaudium maximum oriatur dubita¬tio, an sit vera illa pacis forma, ostendit se, ut cognoscatur, quasi filius, qui habitus est a matre pro mortuo, rediens a longinquo. Dicit «se vi¬vum» matris filium, et ne haesitet, quasi sit alius, signa matri cognita, per quae ab aliis omnibus distinguebatur, ostendit. Sic Christus manus et latus ostendit, per quae signa potuerunt cogno¬scere ipsum esse, qui fuit in cruce mortuus et nunc viveret, quem tantopere desiderabant. Et hoc attende, quoniam nisi Christus osten¬dat se, est invisibilis. Corpus eius, 152rb qui de morte ad vitam resurrexit, est eo modo spirituale, quia nisi se ipsum ostendat et revelet sive cognitioni sensibili ingerat, non sentitur. Sensatio enim ob obviationem corpulentiae fit passione quadam; quae corpulentia non est in illis glorificatis cor¬poribus. Et quia illa carent corpulentia, nominat Apostolus corpus illud spirituale a spiritu vitae divinae, quod fuit animale ab anima sensibiliter vivificante. Aer enim corpus est, ut in folle ex¬perimur, et non attingitur tactu, nisi se ingros¬sando tangibilem reddat. Quo modo autem corpus longum, latum et profundum in mensura Christi sit invisibile et adeo subtile, potest imaginatio se iuvare in se¬mine, puta nucis vel glandis, cuius quantitas non augetur, sed extenditur per elementata in arbo¬rem perfectam et magnam, in qua undique nihil est nisi semen, quod est essentia eius, et abscin¬ditur de semine semen cum elementato, et est eiusdem virtutis. Si igitur elementata, per quae extensio facta est seminis, imaginantur separari via corruptionis manente semine extenso, manet ibi arbor magna invisibilis, inpalpabilis et impas¬sibilis. Sic si id, quod de essentia naturae nostrae ex Adam traximus, consideramus extensum per vir¬tutem vegetativam cum appositione nutrimenti, et deinde consideramus separari elementata – quasi si modicum auri extensum per massam ali¬quam metallarem formatam seu figuratam con¬sideretur remanere aliis metallis corruptis, tunc figura, imago seu idolum ex auro manet – nec est visibile nec palpabile nec corruptibile. Unde si eidem uniretur spiritus vitae intellectualis, illi¬us imperio et voluntate moveretur et ianuis clau¬sis per minimas rimas intraret. Et sicut modo homo est visibilis vel palpabilis, quia natura as¬sumpsit vestem elementalem, sic et tunc post regenerationem posset induere sensibile corpus et visibilem se reddere et exuere et invisibilis fieri. Hoc autem scias, quod in Adam vis illa seu natura creata fuit immediate a Deo et seminata in terra, quae dicitur homo seu Adam, sicut et¬iam omne lignum in se habuit semen suum a Deo, et multiplicatio ex praecepto verbi Dei fac¬ta est, quoniam dicebat: «Crescite, et multipli¬camini», ut sic ex uno multi homines venirent, ut 152va Paulus dicebat, et una natura specifica inve¬niatur in multis hominibus. Et si recte conside¬ras, tunc vides verum esse, quod essentiae rerum immediate a Deo sunt et sunt incorruptibiles, ut dicebat sanctus Dionysius. Unde mors non corrumpit essentiam, sed oritur mors, quando cessat motus vitae. Et ideo mors nihil est nisi separatio. Ad communicatio¬nem et multiplicationem essentiae necessarium est, quod sit extensio seminis per motum in ele¬mentato, ubi natura ad se attrahit, convertit et omnia facit, ut possit suam naturam multiplicare iuxta praeceptum Dei fructificando, et in hoc creatorem suum imitetur meliori modo quo potest, qui omnes rerum essentias «ad ima¬ginem et similitudinem» suae essentiae creavit, et quantum capit natura etiam hanc virtutem communicavit. Unde videtur quasi scintilla caelestis ignis semen ipsum, quod ut multi¬plicetur et de se producat similem virtutem, iungitur lignis corruptibilibus, licet in se sit in¬visibilis, subtilis, incorruptibilis et lucidus, quem¬admodum de glorificatis dicimus corporibus. Et si attendis quo modo aurum in minerali¬bus est quasi essentia mineralium incorruptibilis, tunc quanto vivum vita sensibili est nobilius, tanto et eius essentia, et quanto vivum vita ratio¬nali nobilius vivo vita sensibili, tanto et essentia eius, et sic de intellectuali consequenter. Sed de his absque determinativa assertione haec sic dic¬ta sint. Attendamus ad mysteria evangelii, ubi ait sal¬vator bis: «Pax vobis». Nam est pax, quae datur in creatione, quae consistit in concordia, ut mo¬tus vitae sit harmonicus. Est «pax» Christi, «quae exsuperat omnem sensum», et nulla est pax nisi «pax Christi». Illa sola est vera, cum sit pax ve¬ritatis. Ipse enim Christus veritas est. Pax vera nihil in se habet discordiae seu falsitatis, quam habuit ille, qui pro eodem reputavit vivere et mori, dummodo veritati, quae Christus est, ob¬oediret. ‹Quid est quod› omnes labores ‹quaerunt› tanto desiderio per mare, per terram, per innu¬merabiles tribulationes, nisi posse aliquando vi¬vere in pace iuxta suum beneplacitum? Sed nullo umquam tempore ad hoc deveniri potest nisi medio Christi. Nam quamdiu homo est de hoc mundo, qui est in maligno et extra pacem posi¬tus, non reperiet pacem, quam mundus dare non potest. 152vb Solus ille, qui sequitur Christum et cre¬dit ei ut Filio Dei, hic cum sit mortuus mundo et eius vita abscondita in Christo, habet pacem in adversitate, quia divitias in paupertate, vitam in morte, in humiliatione exaltationem et in sepul¬tura resurrectionem. Nec est alia «pax Christi» quam omnia pro vita futura et propter Christum pro nihilo et ut stercora reputare. Solus Filius Dei dat hanc pacem, quae est victoria et quies omnium, qui Christum sequun¬tur. Nam qui credit Iesum Filium Dei, nihil de promissis eius, quae in evangelio continentur de regno caelorum, haesitat et illa, ut assequatur, tanto ardore complectitur, quod mori reputat lu¬crum, quia in morte vita. Quantam pacem dedit apostolis, qui ‹gaudebant digni esse posse pati›. Gaudium in tribulatione est «pax, quae exsupe¬rat sensum». Quando turbatio est pax, tunc est vera et consummata «pax Christi». «Gavisi sunt discipuli viso Domino.» Nam cum morte nihil horribilius, tunc nihil laetius ap¬prehendisse in Christo doctrinam, ubi mors vi¬lissima transit in resurrectionem vitae gloriosis¬simam. Dat deinde dominus pacem, quando eos mit¬tit in mundum, ne ex persecutione turbentur. Cum hac pace, quae est constantissima fidei for¬titudo, mittit eos modo, quo ipse a Patre missus fuit. Sunt igitur omnes legati verbi Dei, a quo missi sunt ipsi apostoli, quorum vices tenent epi¬scopi. Et ut sciamus, quod ipsi moventur spiritu salvatoris, qui aiebat: «Non enim vos estis qui loquimini, sed spiritus Patris vestri, qui loquitur in vobis», ideo «insufflavit et dixit: Accipite Spi¬ritum Sanctum; quorum remiseritis peccata, re¬mittuntur eis, et quorum retinueritis, retenta sunt». Legatio igitur, quae est in pontificibus, quon¬iam vices Christi agunt, et Spiritus Sanctus, qui est datus ipsis in apostolis, in quorum loca suc¬cesserunt et succedent, ligat et solvit. Si igitur in legato loquitur Christus et Spiritus Sanctus, qui fugit fictum, movet ipsum, ut solvat vel liget, tunc cum non nisi spiritu veritatis moveatur, est episcopus instrumentum seu organum illius, qui solus est iudex ligans vel solvens. Qui autem suo sensu ducitur se ipsum quaerens et abutens di¬vina commissione, quanto praesumit alios solve¬re, tanto se ipsum plus stringit. Recipit hic eccle¬sia omnem Christi potestatem, quam per 153ra dis¬cipulos seu legatos exercet ligando vel solvendo «in aedificationem corporis Christi» mystici. «Thomas autem» etc. Mirabilis Dei providen¬tia: Ut meliori modo se resurrexisse ostenderet, fuit absens Thomas. Deinde adhuc longius re¬cessit, dum audiret relationem resurrectionis, di¬cens: «Nisi videro in manibus eius fixuram» etc. Ecce, ut fallacia visus per tactum tolleretur et econverso, cum unus sensus iuvet alium, sic ac¬tum est, quod ut hodie Christo in medio iterum comparente et dicente: “Pax vobis”, Thomas ad visum et tactum pro amotione omnis scrupulo¬sitatis sit admissus, ut non maneret incredulus, sed fieret fidelis. Ad hoc autem ductus est, ut diceret: «Dominus meus et Deus meus.» Et factus est credulus credens Iesum Dominum et Deum suum. Ideo subiungit Iesus: «Quia vi¬disti me, Thoma, et credidisti. Beati qui non viderunt et crediderunt.» Sicut qui nullo pi¬gnore recepto mutuant, plus credunt, sic qui nullo sensibili experimento habito credunt. Ni¬hil impossibile apud Deum, qui fidelibus beatitudinem promittit, quam quia credunt as¬sequentur, licet quae sit, nemo umquam audi¬verit, viderit aut conceperit. Et post subiunguntur verba thematis: «Haec autem scripta sunt» etc. Ecce summam totius evangelii, ut credamus «quia Iesus est Christus et Filius Dei» etc., Christus seu Messias promissus, qui et «Filius Dei vivi», in cuius nomine creden¬tes salvantur et vitam aeternam assequuntur. Quam nobis concedat Pater noster, qui in caelis est, per eundem Christum Dominum nostrum. – Amen.