Cod. Vat. Lat. 1245 fol.45va «Hic est verus Propheta, qui venturus est in mundum.» In evangelio. Habemus diem, in qua ecclesia habet offici¬um laetitiae pro consolatione poenitentium. Quae fuerit causa huius miraculi, habetur ex fine evangelii in verbis praeassumptis, ut scilicet congruo ordine duceretur turba ad cognitionem veri prophetae et ut consequenter ex hoc per¬venirent ad cognitionem «panis» «vitae aeter¬nae», ut habetur clare ex textu Johannis sexti. Miraculum istud scribitur per omnes evangeli¬stas, et Sanctus Augustinus concordat eos, quia quod unus dimittit, alius supplet. Voluit Jesus ostendere se esse absolutam vi¬tam tam corporis quam animae, atque quod ipse est ipsa refectio animae, quia «panis vi¬vus», et quod eius verba erant «verba vitae aeternae», ut secundum Johannem habetur ex ordine. Turba pascebatur ‹pane hordiaceo›, ut sic Christum alio tempore quaererent et tunc pasce¬rentur pane caelesti, sicut pueri quando ponun¬tur ad scholas, in principio sensibili delectatione placantur, ut consuetudine recepta tradatur sapi¬entia, et qui aliquam novam artem docere pro¬ponit, praemittit aliquam experientiam gratam, ut sic paret sibi fidem. «Abiit» autem «Jesus trans mare Galilaeae», quod est parvum et dulce, recedens de Bethsaida – versus nos ubi est Tiberiadis et Capharnaum – et prope fecit istud miraculum. «Abiit» autem morte Johannis audita etc. «Sequebatur eum multitudo magna, quia multi videbant signa, quae faciebat super his, qui in¬firmabantur.» Ecce quo modo Jesus traxit post se multitu¬dinem mediis quibus trahi potuit congruentibus. Sani enim secuti sunt eum uti medicum mira¬culose infirmos curantem, et experti sunt eum etiam medicum sanorum. Et nota: Gradatim se Cod. Vat. Lat. 1245 fol.45vb Salvatorem ostendit. Primo infirmorum, ut sani admirarentur virtu¬tem, quam in aliis viderant fieri, deinde ostendit se Salvatorem eorum, qui de aliis in admiratio¬nem ducti fuerunt hic, quando refecit esurientes. Post hoc ostendit ex his se Salvatorem animae, quia «panis vitae» caelestis, ut sequitur in Johan¬ne Evangelista. «Subiit» ‹autem› «in montem» «et sedebat ibi cum discipulis suis». Erat autem in vere, scilicet «prope pascha». Mons ille fuit locus desertus, ubi nihil reperiebatur, et multitudo, quae seque¬batur, erat magna, et hora tarda, et fatigati ex itinere et famelici etc. Volebat enim facere mi¬raculum, et ad illum finem sic omnia dispone¬bantur. Cum ergo sic sederet et ‹sublevaret ocu¬los suos, vidit multitudinem magnam venientem ad eum›. Dixit ad Philippum: «Unde ememus panem, ut manducent hi?» Attende, quo modo Jesus scivit turbam de¬ficere et cum tanta aviditate eum secutam esse, quod de provisione non cogitaverat. Adeo enim dulcis erat evangelizatio regni, quod ipsum Je¬sum solum audire desiderabant. «Erant autem Philippus de Bethsaida» et similiter Andreas, qui hic nominantur, forte plus ceteris pro turba illa solliciti. Notare igitur poterimus, quando Jesus ‹temp¬tando Philippum dicebat›: «Unde ememus pa¬nem», quaestionem potius fuisse factam, ut pau¬pertas nota fieret. Ac si diceret: Non habemus tot denarios; ac etiam quod si haberet, non ta¬men tot panes in deserto. Unde ad primum defectum respondet Philippus, ad secundum Andreas. Ambo concludunt impossibile esse, quod tanta multitudo possit refici. Nam etsi de viginti panibus propheta Elisaeus centum ho¬mines pavit, non tamen quinque milia propter¬ea ex quinque panibus pasci posse iudicabat Andreas. Dixit Jesus: «Facite homines discumbere.» Attende: Apostoli faciunt homines discum¬bere de mandato Jesu, et erat locus aptus ad hoc, quia multum faeni seu herbae habebat. Et «dis¬cubuerunt viri», «quasi quinque milia», seriatim per centenarios etc. ‹Accepit ergo Jesus panem et oratione facta cum gratias egisset distribuit› etc. Et postquam populus vidit miraculum, dixit: «Hic est vere Propheta, qui Cod. Vat. Lat. 1245 fol.46ra venturus est in mundum», scilicet secundum quod Moyses prae¬dixit Deuteronomio quinto: ‹Suscitabit Dominus prophetam› etc. Ex evangelio consideremus, cur dixerunt ho¬mines Christum ‹verum Prophetam, qui venit in hunc mundum›. Nam Elisaeus fuit propheta et operatus est miracula; sed non ‹venit in hunc mundum›, sed fuit de hoc mundo elevatus in prophetiam. ‹Verus› autem ‹Propheta venit› de caelo ‹in hunc mundum›. Pavit Elisaeus centum ex viginti panibus. Sed qui hoc fecit in Elisaeo, ‹venit in hunc mundum›. Elisaeus habuit, quid¬quid habuit, ab isto, qui ostendit se ‹potentiam habere› atque gratiam non ad mensuram. Pavit quinque milia ex quinque panibus etc., et ‹duo¬decim cophini colligebantur ex fragmentis su¬perfluis›. Item attende, quo modo in Christo est vis attractiva sicut in magnete, quia ‹vita viventium›, et ideo turbae sequebantur, quia attraxit, sicut rex apum attrahit apes etc. Item, quo modo curam gerit eorum, quos at¬trahit, quia ‹sublevat oculos› in eos. Item, evacuat quos attrahit, et hoc per absti¬nentiam usque ad esuriem. Et nota, quo modo anima, quae vult pasci a vita per gratiam, habet derelinquere vias suas, scilicet voluntatem, et sequi viam Salvatoris et¬iam ‹per mare› «in desertum», et se subicere con¬fidenter Salvatori sicuti filii Isarel, et tunc manna pluit de caelo. Item, quo modo Christus pascit corporalem et sensibilem vitam per cibum corporalem con¬formem illi naturae et animam rationalem per verbum. Ratio enim non nisi verbo pascitur. Et quamvis panis frangitur, dividitur et distribuitur, tamen distribuens manet unus. Sicut anima sim¬plex distribuit cibum singulis membris et influit mediante cibo vitam corpori et ignis mediante aere calefacit etc., et sol mediante aere illuminat terram, sed sol non illuminat radium mediante aliquo alio, sic Verbum illuminat animam ratio¬nalem quasi radium suum mediante se ipso, et mediante radio illuminat vitam naturalem etc. Item nota, quo modo in respectu ad omnipo¬tentiam panis est in potentia ad panes sicut gra¬num ad grana. Et quamvis granum sit contritum et omnis harmonia destructa, tamen vis nutriti¬va, quae est in pane, capit augmentum et Cod. Vat. Lat. 1245 fol.46rb mul¬tiplicatur prout voluerit omnipotens. Et nota, quo modo vis nutritiva finita exten¬ditur per virtutem infinitam, et est exemplum, quo modo verbum unum sub una combinatione litterarum clausum multiplicatur in multa volu¬mina, ex quibus omnes studentes pascuntur, et ‹supersunt› libri multi, qui non leguntur. Item considera, quo modo nos experiri de¬bemus, an anima nostra vivat vita spiritus, scili¬cet si sic se habet spiritus in ea, ut ipsa se habet ad corpus, quod vivificat. Nam anima vivificat per motum, qui est se¬cundum elevationem et depressionem, sicut pa¬tet in pulsu. Sic anima vivificatur per motum in altum, scilicet amorem caelestium, et per motum in infimum, scilicet timorem infernorum. Si ha¬bet talem motum vivit, alias non. Unde ista ‹tur¬ba› movebatur amore caelestium. Hinc seque¬batur evangelizantem regnum Dei, ideo vivebat. Item anima vivificat per calidum tamquam in¬strumentum, et sine eo non est vita. Sic per ca¬lorem amoris Deus vivificat animam. Unde Hu¬go: ‹Scio, anima mea, quod amor est vita›. Unde illo deficiente deficit vita. Ideo ad Hebraeos di¬citur quod ‹perierunt, quia caritatem non acce¬perunt›. Item anima vivificat per cibum, sine quo lon¬go tempore non potest vivere, quia calor ignis consumit humidum radicale, quo consumpto consumitur vita, sicut patet in lampade. Quare requiritur cibus ad refectionem deperditi. Sic anima cibatur mediante ‹Verbo Dei›. «Non in solo pane» etc. Et sicut homo, qui non potest sumere cibum, et si sumit, non potest retinere, non potest vivere, ita de anima, quae non potest ‹audire Verbum Dei et custodire› illud etc., non vivit. Item anima vivificat corpus mediante humi¬do. Sic anima mediante humido devotionis, quia sine humore illo arida est et sicca, et per conse¬quens mortua est. Per hoc patet, quo modo experiri debes, an anima vivificetur a Deo. Quod autem Deus non videatur ‹amare ani¬mam›, videtur, quia de facili revocat dona. Sed ipse non est in causa. Nam nos ita revolvimus cor, in quod gratiam infudit, sicut qui ciphum refudit, quia non tenuit recte sed obliquavit. Item amicus parcit amico. Sed Deus punit. Non videtur igitur amicus. Homo parcit amico sicut ipse ipsi. Nam Cod. Vat. Lat. 1245 fol.46va si manus manum vulnerat, non sumit vindictam de hoc. Deus autem prop¬ter unam culpam obligat ad gehennam. Sed hoc Deus facit, quia divina iustitia requirit. Nam non solum est amicus unius particularis hominis, sed totius speciei. Et cum bonum commune excedat particularem, iustum est, ut pro conservatione multitudinis puniat hominem particularem. Sicut agricola arescentem ramum ab arbore abscindit, ut alii conserventur, sic et medicus membrum putridum abscindit et iudex latronem suspendit etc. Item: Homo, qui alios diligit, aequaliter distri¬buit bona sua. Sed Deus inaequaliter uni dat sa¬pientiam, alius remanet ignarus. Non igitur vere diligit. Sed Deus hoc facit secundum quod requirunt dona suae sapientiae, quia unicuique rei dispo¬sitae infundit debitam proportionem et perfec¬tionem. Ideo, qui se ad gratiam disponit, Deus eam infundit, et corpori disposito infundit ani¬mam, et nobiliori nobiliorem. Deus dedit natu¬rae naturales virtutes ad operandum. Unde bene disposito corpori anima infunditur nobilioris operationis, ut Aristoteles dicit: «Molles car¬ne» etc. Unde Deus agit ut lux, quae se commu¬nicat omnibus, prout est capacitas recipientium et actus activorum etc. Item Deus per infinitum excedit hominem. Non videtur igitur, quod posset eum diligere, propter excessum etc. Deus diligit, sed proprium bonum non solum secundum quod in se est, sed secundum quod est in sua similitudine, sicut pater diligit filium, quia est quoddam bonum patris, et artifex diligit suum artificium et poeta suum poema, inquan¬tum sunt similitudines effluxae ab anima artifi¬cis. Sic Deus diligit hominem, quia est quaedam similitudo boni divini. Homo enim nihil est nisi quoddam divinum bonum participatum. Item amor transformat amantem in amatum. Deus autem nequit transformari, cum sit inalte¬rabilis. Dicendum: Diligendo hominem ad se trans¬format, quia de ‹carnali› facit ‹spiritualem› et de ‹terreno› ‹caelestem›. Et ob hoc ‹diligentes De¬um› «filii Dei» vocantur, ut dicit Johannes: «Filii Dei sumus». Filius autem habet formam patris. Sicut cibus mediante calore naturali transfor¬matur in hominem, cibus Cod. Vat. Lat. 1245 fol.46vb autem spiritualis hominem transformat in se ipsum, sicut sacramen¬tum ordinis transfert laicum in sacerdotem. Vel potest dici, quod amor divinus Deum in amatum transformat, ut dicit Apostolus, quod «exinanivit se ipsum formam servi accipiens». Tanta enim virtus unionis est, quod Deum facit hominem et e converso. Et causa unionis fuit, quia «sic Deus dilexit mundum, ut filium suum» etc. Item non videtur diligere, quia recusat condi¬tionem. Omnis enim amor tendit in aliquod bo¬num sive utile, ut inter mercatores, sive delecta¬bile, ut inter mundanos – propter pulchritudi¬nem, qua cessante cessat –, sive honestum, ut inter sanctos. Illa Deo convenire nequeunt; ergo etc. Dicendum, quod Deus non diligit nos, ut ali¬quid a nobis recipiat, sed ut bonum nobis in¬fluat. ‹Bonum enim est communicativum sui ipsius.› Exemplum enim videmus in praedicato¬ribus et doctoribus. Praedicatores diligunt ha¬bere populum, non ut aliquid ab ipsis recipiant, sed potius e converso, ut populus recipiat doc¬trinam evangelicam. Sic doctores de scholaribus. Et omnes res naturales, quae excellunt in aliquo, influunt in alia; ut sol influit lumen illuminatis, et ignis rebus calidis. Et sic nota, quod Deus vere et perfecte diligit creaturam rationalem. ‹Habemus, quo modo Jesus ostendit carita¬tem, quam habuit ad multitudinem. Ex quo do¬cemur, quod unitas, quae ex caritate, servari de¬bet in omni multitudine. Experimur autem ex quattuor, si ipsam ha¬bemus, scilicet compassione, motione, delecta¬tione et indivisione.› Multitudo enim debet esse ut civitas una, quae est civium unitas, de qua in Epistula. Et est ut ecclesia, quae etiam est una in multis. ‹Habet se ut corpus, quod habet multa mem¬bra, et quando patitur unum, compatiuntur om¬nia alia, uti ad sensum videmus. Qui igitur com¬patitur, signum est, quod tenet unitatem. Item, sicut omnia membra moventur, ut corpus sit meliori modo, ita debet omnis, qui tenet unita¬tem, moveri, ut res publica bene sit.› ‹Item, si quis in communi bono et unus de bono alterius delectatur, signum est unitatis. Item, omnia tendunt ad unitatem. Natura ex diversis elementis Cod. Vat. Lat. 1245 fol.47ra unum facit, ex diversis per¬sonis, scilicet masculo et femina, unum matri¬monium, ex diversis villanis villam, ex illis bur¬gum, ex illis civitatem, ex illis provinciam, ex illis regnum, ex illis universum, et hoc quia quaelibet res desiderat assimilari suo creatori, qui est unus, quia assimilatio est causa dilectionis. Amor est causa donationis. Qui vult habere divina dona, debet ab eo amari, et qui amari vult, debet ei assimilari, et qui vult ei assimilari, debet ad uni¬tatem studere. Hanc autem unitatem facit amor. Cives, quamdiu servant amorem, conservant unitatem. Amor est quidam calor, et calorem videmus servare unionem animae et corporis. Quando in¬cipit mori, infrigidantur extrema. Et quando ex¬pellitur vel deficit calor in corde, separatur ani¬ma a corpore.› ‹Item peccatum mortale separat animam a Deo. Deus enim per contactum pec¬cati offenditur et contemnitur, et ex maiori con¬temptu maius cognoscitur peccatum. Contemnitur autem in peccatis mortalibus se¬cundum multos gradus, scilicet in doctrina, se¬cundo in familia, tertio in sua medicina, quarto in natura coniuncta, quinto in natura propria. In doctrina ut in praeceptis; in familia ut occidere sanctos, et tanto maius peccatum quanto ille Deo coniunctior; tertio in sua medicina, scilicet sacramentis praesertim eucharistiae; in natura assumpta scilicet in crucifixione; in propria na¬tura, et hoc secundum tria, scilicet unitatem, ve¬ritatem et bonitatem eius. Contra primum infi¬deles idolatriae etc., contra secundum blasphemi peccant, contra tertium desperati et qui odit om¬nium bonorum datorem etc. Desperatio oppo¬nitur bonitati› etc. ‹Peccatum quattuor mala facit: debilitat sub¬iectum, tollit appetitum, generat morbum, cor¬rumpit palatum.› Primo tangatur, quo modo populus iste fuit salvatus a peccato in eo, quod fuit animo fortis, ‹sequendo› fuit esuriens, sine morbo et sano pa¬lato etc.