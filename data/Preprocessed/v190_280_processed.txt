263ra Ministrat nobis, fratres, sancti evangelii lectio pabulum huic sacrae synodali conventioni con¬gruum, ut non sit opus alibi pastum quaerere, quo reficiamur, qui sub Christo pastore ad vitae pascua ducimur atque ad pascendi artem, qua creditas nobis pascamus oves dirigimur. Dicebat Christus: «Ego sum pastor bonus.» Saepissime audistis naturam, quae per sa¬pientiam pascitur, ob ipsam capacitatem sapien¬tiae incorruptibilem. Intellectualis enim natura quae sola est apta pasci sapientia seu veritate, numquam potest in nihilum redigi. Et ut latum et laetum pascentiae pratum intremus, ubi ube¬res herbas inveniamus, attendamus quomodo Christus post sanationem caeci nati dixerat: ‹In iudicio ego in mundum hunc veni, ut qui non vident, videant, et qui vident, caeci fiant.› Ver¬bum Dei ignorantes et caecas mentes illuminat, quae suam caecitatem recognoscunt et a Christo, qui lux est, illuminari desiderant. Praesumentes vero se lucem intelligentiae ha¬bere excaecat, quia peccatum in illis manet. Nam praesumptio non sinit eos accedere, ut illumi¬nentur, quando se videntes esse iactant. Et quoniam Pharisaei et pastores aliorum praesu¬mentes se videntes alios ducere nitebantur lu¬mine suae intelligentiae, subiungit Christus, quod ipsi tales sunt seductores, quia «non intrant per ostium». Dat exemplum de pastore ovium, qui per ostium intrat ad ovile, fures vero et la¬trones aliunde ascendunt. Explanat, in quo deprehenditur pastor, sci¬licet quia eius vox est nota ovibus et oboediunt atque ipsum sequuntur, alienum fugiunt, quia vocem eius ignorant. Post hoc revelat se osti¬um, per quod intrant pastores, et quomodo qui per ipsum non intrant, sunt fures et latro¬nes. Dicit se deinde ostium ovium, qui non ve¬nit ut alii pastores, quorum finis est ut demum oves mactent et perdant, sed ut vivant abun¬dantius. Dixit igitur sic: «Ego sum ostium, per me si quis introierit, salvabitur, et ingredietur et egre¬dietur et pascua inveniet. Fur non venit, nisi ut furetur et mactet 263rb et perdat. Ego veni, ut vitam habeant et abundantius habeant.» Habemus igi¬tur iuxta vaticinium Ieremiae 3o pastores chri¬stiformes pascere in scientia et doctrina et quod ideo nos pastores, si quaerimus pascere creditas nobis oves, in prata sacrae scripturae eas ducere debemus, et hoc per ostium quod Christus est; nam verus introitus est per Christum, de quo loquuntur scripturae. Id enim quod pascit animam in prato scrip¬turarum, verbum Dei est sub littera contentum. Sicut enim sub diversis herbis pabulum invisibile ovium continetur, per quod solum sensibilis vita pascitur, sic sub varia scriptura spiritus latitat mentem pascens. Unde spiritalis pastus vivifi¬cans et illuminans non deprehenditur nisi medio Christi, qui est ostium vivum se ipsum aperiens pulsanti et claudens praesumenti. Et nota quomodo mens rationalis quae se Christo subiecit, cognoscit vocem et mediante voce verbum occultatum in voce et sequitur ip¬sum. Tanta est dulcedo verbi Dei, ad quod mens cognitione pervenit, quae Christo se per fidem subiecit, quod nullum nisi ipsum sequitur, et qui alia verba loquitur, eius vox est sibi aliena et incognita, et fugit ab eo. Quando enim Christus interrogavit Petrum et alios apostolos, an ipsi abire vellent, respondit: «Quo ibimus; verba vi¬tae aeternae habes.» Cognovit ille qui credidit Christum Filium Dei vocem et in voce verbum et quod verbum fuit verbum vitae aeternae, et non potuit abire. Si igitur quaerimus salvare eos, quorum cu¬ram suscepimus, per ostium ducamus. Fures et latrones aliunde intrare docent, ut perdant; nam seducitur a via veritatis et vitae, qui Christi doc¬trinam spernit. Ecce quod solus ille salvabitur, qui intrat per ostium quod Christus est, qui est «via» et «vita». Si quaeris ostium ad vitam, ipse est; si quaeris vitam, ipse est; si quaeris pascua vitae, ipse est. Quis est autem ille Christus? Certe ipse est, qui est dator vitae spiritalis, quia «veritas» et sa¬pientia et lux rationis omnem hominem illumi¬nans, et venit ut vivant et abundantius vivant. Sicut sol nunc venit, ut arbores et animalia vi¬vant, et propius ad influendum suam virtutem venit, ut arbores quae in hieme 263va sine fructifera vita erant et tamen non erant penitus mortuae, nunc vivant et abundantius etiam ad fructifi¬candum vivant, Christus «sol iustitiae» cum luce intelligentiae et calore caritatis sic ad nos venit, in quo virtus Dei. Et ostendit se ostium paradisi, scilicet sacrae scripturae. Nam si per medium Christi intras ad domum intelligentiae scrutando scripturas ipsum in omnibus pabulum vitae invenies. Si exis per hoc ostium, explanando scripturas et enodando pascua invenies. In Vetus Testamentum intras per Christum. De Veteri exis in Novum per Christum. Adhuc aliter considera quomodo Christus est ostium, in quo ut in ostio ingressus et egressus coincidunt. Ostium enim est ad egrediendum simul et ad ingrediendum. Christus est ostium, per quod omnis creatura egreditur in esse, quia est ratio rerum, per quam omnia facta sunt et sine ea nihil. Est et ostium, per quod omnia red¬eunt in causam seu rationem suam tamquam ad suum principium. Est ostium creationis simul et salvationis seu effluxus et refluxus. Si quis per intellectum profunde considerat, quomodo Christus est via, per quam omnis crea¬tura fluit in esse, ut id sit quod est, quodque Christus qui est via, est etiam terminus creatio¬nis, quia in ipso terminatur et perficitur creatio, et cum hoc attente meditatur quomodo ipse est via, per quam necessario omnis creatura complet circulum refluxus et revertitur ingrediendo in primam causam, et est terminus refluxus, ille vi¬det ipsum sic esse medium, fluxus et refluxus, quod etiam est «principium et finis». Tales pa¬scua invenient semper pascentia. Christus igitur si cognoscitur, omnia in ipso cognoscuntur. Christus si habetur, omnia in ipso habentur. Ad nos igitur spectat evangeli¬zare Christum, ut cognoscatur, quia in eius no¬mine seu cognitione consistit salus et vita, ne¬que est aliud nomen aut cognitio salvans intel¬lectualem naturam, quae vivit ex cognitione, nisi illa. Unde Christus est veritas illa quae quaeritur, ut cognoscatur per omnem intellec¬tum; quae cum habetur, habetur ultimum desi¬deriorum; et gaudium illud de apprehensa veri¬tate est vita aeterna. Diceret 263vb aliquis ex simplicioribus: Quomodo debemus evangelizare Christum, ut cognoscatur, cum ipse dicat, quod nemo cognoscit Filium nisi Pater et nemo cognoscit Patrem nisi Filius? Re¬spondeo, quod per ostium humanitatis debemus ipsum evangelizare, ut ad cognitionem eius nostros subditos perducamus. Quae cognitio est fides in nobis illa, quae sufficit nobis ad salutem. Nam Deus Pater etsi non potest cognosci uti est nisi per Filium – nemo enim Patrem ut Patrem cognoscit nisi Filius, et nemo cognoscit Filium ut Filium nisi Pater –, tamen Pater et Filius cognoscuntur revela¬tione fidei. Si enim pervenerimus, ut Christum Fi¬lium Dei habeamus per fidem, ipse nobis revelat Patrem. Ad hoc autem ostium habemus humanita¬tis, quia dum ea quae Christus homo gessit, in¬spexerimus, reperiemus in homine virtutem divi¬nam supra omnem hominem, ex quibus sibi cre¬dimus, in eo enim quod se dicebat Filium Dei esse et missum Patris. Testimonia enim efficacissima atque certissima produxit, ita quod nemo in hoc haesitare potest, qui ratione utitur. Dicimus igitur populo, quomodo Christus venit natus de virgine, quae miracula operatus, quae docuit, quae promisit, quomodo mortuus est, ut testimonium perhiberet veritati per ip¬sum. Praedicate, quomodo resurrexit a mortuis, quomodo apparuit post resurrectionem et quo¬modo illi, quibus apparuit, receperunt Spiritum Sanctum, in quo confortati testimonium perhi¬buerunt resurrectioni usque ad mortem inclusi¬ve, et non solum illi, sed et alii infiniti! Ex illis enim ascendimus usque ad fidem, scilicet quod ille homo fuit etiam Filius Dei et quod ei ut Filio Dei oboediendum atque credendum sit. Deinde convertimur ad evangelizationem, doctrinam et mandata ipsius Filii Dei et quo¬modo aperuit scripturas, quia ostendit se esse illum, de quo loquuntur scripturae, et quomodo recipiendo ipsum per fidem formatam, oboedi¬endo doctrinae et praeceptis eius et respiciendo ad ipsum tamquam ad exemplar viae nostrae sperare debemus sibi conformari et beatitudi¬nem secum possidere. Et ita est Christus evan¬gelizandus ut praemittitur. Tunc si creditur Filius Dei, ratio concludit sibi credendum et quod sic¬ut docuit oboediendum et quod via sua est for¬ma omnium 264ra ad aeternam vitam tendentium. Diceres adhuc: Quomodo praedicabo populo Christum esse viam seu ostium ad paradisum seu regnum vitae aut deliciarum? Dices: Christus est via seu ostium ad immortalitatem; nam Chri¬stus fuit «humilis», «mitis», «verax», iustus, mise¬ricors, «oboediens» et Patrem amans et eius praecepta servans usque ad mortem, et ita de singulis virtutibus. Ipse autem dicit se viam, qui tales habuit altissimas et immortales virtutes. Quando igitur dicimus Christum viam ad im¬mortalitatem, intelligere debemus quod, qui vi¬am virtutum tenet, Christum imitatur et sequitur et secum intrat in regnum immortalitatis. Si igitur resolvis viam in iustitiam aut aliam virtutem, clare intelligis; nam tantum est dicere: Ego sum ostium seu via, ac si diceret: Ego sum iustitia seu veritas seu humilitas seu virtus ipsa quae ducit ad pascua vitae, uti ait propheta: «Omnes viae tuae veritas», et alibi: ‹Universae viae tuae misericordia et veritas›, et Apocalypsis 15o: «Iustae et verae sunt viae tuae.» Illae sunt viae aeternae, quia virtutum numquam deficien¬tium. Unde qui habet veram iustitiam, habet vi¬am quae Christus est, ad salutem; et ita de om¬nibus virtutibus, quoniam Christus qui est via, est omnis virtus seu virtus vera quae in se com¬plicat omnes virtutes. Diceres: Est igitur omnis iustus in via, quae Christus est? Dico: Omnis iustus qui est vere iustus, est in via, quae Christus est. Iustitia au¬tem vera non potest esse nisi apud fidelem Chri¬stianum, qui solus habet iustitiam iustificantem. Christus enim qui creditur esse redemptor et iustificatio peccatorum, est ille qui per gratiam fideles ipsum imitantes iustificat. Opera enim nostra non iustificant nos sine fide, sed Christus per gratiam illos iustificat, qui ipsum sequuntur. Unde non est virtus vera quae sit via ad supre¬mam beatitudinem, nisi illa quae Christus est. Et ideo qui tenet Christum, etsi videatur iustus et misericors, non tamen ex operibus suis iustifi¬catur coram Deo. Non est enim iustitia nisi una, quae est iustificans ad immortalem beatitudi¬nem, et est forma, quae dat esse iusto. Iustitia enim Filii Dei dat esse omni iusto, ut sit etiam filius Dei seu immortalis vitae. In conspectu enim Dei non iustificatur omnis 264rb vivens sine illa iustitia quae Christus est, in qua Deus habet complacentiam. Prosequamur consequenter textum evangelii: Dicit enim: «Ego sum pastor bonus.» Qui dixit se ostium, ille dicit se pastorem. Pastor igitur per se ipsum ad pascua ducit oves suas. Ponderemus verba: Dicit enim: «Ego sum». «Ego» proprie conve¬nit Deo. Omnes enim rationales substantiae se nominant per «ego», sed soli Deo propriissime convenit; nam dicit meram substantiam ante omnem dependentiam sine accidente, genere vel specie. Unde non est extra Deum praecisa sub¬stantia, sed omnis talis potest esse substantialior. Solus Deus substantia substantialissima, quae non potest esse perfectior nec maior nec minor. Ideo soli Deo convenit «ego». Sic etiam verbum «sum» Deo convenit. Nulla enim creatura proprie dicere potest «ego sum», quia principio, a quo omne id quod est habet, ut sit, proprie convenit dicere «ego sum». Deus est ipsum absolutum esse causa omnis esse. De istis duobus, scilicet «ego» et «sum» ait Deus per prophetam: «Singulariter sum ego», et Exodi 3o: «Sum qui sum», et «qui est misit me». Pastor proprie Deus qui omnia pascit. Et si¬militer quod sit bonus, solus ille dicere potest, qui est Deus, nam «nemo bonus nisi Deus», Lu¬cae <18o>. Simpliciter bonus per essentiam Deus est, per participationem creatura, sicut ignis sim¬pliciter calidus, alia calida per participationem. Bonus pastor est Christus; pastor quidem quia caput ecclesiae, bonus vero quia Filius bonitatis sive Dei. Attendamus nunc quid requiratur ad bonum pastorem. Dicit enim: «Bonus pastor animam suam dat pro ovibus suis.» Utique non potest esse pastor tantae bonitatis nisi Filius Dei; nam ita bonus non est nisi ille unus qui melior esse nequit. Notate: dicit quod «animam suam dat pro ovibus». Se ipsum interimi sinit, ut pascat sub¬ditos. Mira bonitas pastoris dicentis: Vos subditi esuritis et egetis et deficitis penitus, nec est mo¬dus vos reficiendi nisi me faciam cibum. Moriar igitur, ut pasci possitis. Notemus, fratres, quomodo creditum gregem pascere tenemur non nostram, sed eius vitam quaerendo. Quomodo sumus boni pastores, qui non solum animam non damus pro ovibus, sed nullam etiam iniuriam 264va propter eas pati vo¬lumus? Ne offendamus homines, negligimus gregem. Quis nostrum hodie pascit gregem ver¬bo et exemplo, et quid patimur pro vita et pa¬scentia eius? Nonne omnia operamur, non ut oves sed nos ipsi potius vivamus? Nonne su¬mus mercenarii? Dicit enim Christus: «Mercenarius» autem «et qui non est pastor, cuius non sunt oves propriae, vidit lupum venientem et dimittit oves et fugit, et lupus rapit et dispergit oves. Mercenarius au¬tem fugit, quia mercenarius est et non» spectat «ad eum de ovibus.» Hoc experimento manifeste constat, quam pauci sunt hodie pastores et quam multi merce¬narii, quia veniente adversario tamquam illi qui sua quaerunt, paene omnes fugiunt. Sed si fo¬rent pastores, tunc haberent oves non ut alienas sed suas. Minus fugit pastor ab ovibus quam pater a filiis aut mater ab infante uteri sui. Pastor enim plus affici debet Christianis sibi commissis, ut eos servet quam parens. Quantum studium ad¬hibuit pastor ille noster qui dixit, quod non per¬didit quemquam sibi commissum. Adhuc, fratres, non solum plures, qui nomen habent pastoris, sunt mercenarii se habendo, quasi ad eos non spectet de ovibus, sed sunt lupi rapaces. Non pascunt sed devorant. Rapiunt enim quaecumque habere possunt, etiam de qui¬bus vivere deberent subditi, et quantum in ipsis est illos privant vita, quos pascere deberent. Dico etiam spiritualiter, nam quos verbo et doctrina pascere deberent, mala sua vita et ex¬emplo atque blanditiis et complacentiis inter¬imunt. Quid est, fratres, horribilius quam quod plures complacendo absolvunt a gravibus delic¬tis, non aggravando, sed palpitando seu excu¬sando parva aut nulla paenitentia iniuncta, ut favorem et lucrum reportent. Utique mactant animas, ut devorent terrena. Notemus, fratres, quae est proportio pasto¬ris ad gregem: illa certe quae hominis ad ovem. Tanta debet esse discretio et sapientia in pasto¬re, quod ipse super subditos emineat quasi homo super pecudes. Quae vigilia, quae assi¬duitas, quae circumspectio requiratur, ut quis sit pastor bonus animarum, docet diligentia pa¬storis ovium, qui est custos, medicus et direc¬tor. Deinde nonne qui substantialiter pascit, Deus est 264vb qui dat iumentis escam ipsorum? Sic et pastor animarum dirigit gregem, ut ad inte¬riora deserti perveniat, ubi pascatur a verbo Dei. Transeo multa quae ex his quisque facile intelligere poterit. Docemur consequenter, quis est pastor bo¬nus. Sic enim ait Christus: ‹Ego sum pastor bo¬nus et cognosco oves meas, et cognoscunt me meae. Sicut agnovit me Pater et ego agnosco Patrem.› Utique non est nisi unus bonus pastor, qui est sapientia Dei Patris, ut non erret, et est homo, ut ex sua infirmitate iudicet quomodo in¬firmum hominem pascat. Christus est pastor pastorum. Ipse est lex et lux pastorum. Ipse est via pascendi et vita quae finis pascentiae et est veritas permanens. In om¬nibus ipse primatum tenet. Sed sic fuit dominus et magister quod «hu¬milis» omnium minister. Ita quidem minister quod etiam ultimum ministerium, scilicet pedes extremam hominis partem lavando perfecit. Non est pastor bonus nisi in cuius summa prae¬sidentia coincidit summa humilitas et in summa eius iustitia misericordia et in summa eius cle¬mentia disciplina et correctio, et ita de reliquis, ut sit in ipso omnis virtus quae est in coinciden¬tia extremorum, et aequalitas essendi, ut omnes formam in ipso habeant eius, qui se omnibus conformat, ut ad aequalitatem sui omnes attrahat. Attendamus quomodo primo et ante omnia Christus se dicit pastorem bonum et cognoscere oves suas. Solus ille pastor qui est et dator vitae, cognoscit, quibus paratum est regnum ab initio et qui sunt praedestinati, et illi ipsum ut pasto¬rem cognoscunt, quia ut Filium Dei audiunt. Alii pastores non cognoscunt in veritate ut Christus, sed in coniectura, et quanto magis studium ad¬hibent ut cognoscant, tanto christiformiores. Cognitio igitur arguit pastorem bonum. Oportet medicum cognoscere illum, qui sub¬ditus est curae suae. Oportet pastorem cogno¬scere oves, ut sciat quomodo pasci debeant. Non cognitione vaga publica et coniecturali, sed vera et secreta, sic scilicet cognoscere sicut pater filium. Et haec cognitio subinfert cogni¬tionem ovium, scilicet qui tenentur cognoscere pastorem ut filii patrem. In cognitione pastorali est 265ra coincidentia con¬sideranda. Sicut enim in ordine illo divini prin¬cipatus, quae hierarchia dicitur, coincidit in de¬scensu principatus ascensus subiectionis. Nam haec coincidentia est medium conexionis, in quo subsistit ecclesia; sic in cognitione, nam hoc est cognoscere oves in pastore ut pastore, quod est cognoscere pastorem in subditis ut subditis. Si cognoscit pastor pascendos paterne, cognoscunt pascendi pastorem filialiter. Quis est pater, qui est adeo negligens, quod non cognoscit filios? Et quis filius adeo negli¬gens, quod non cognoscit patrem suum, illum scilicet, qui se sibi ut patrem ostendit? Quanta debet esse amicitia inter pastorem et subditos, ex hoc docemur; nam prima amicitia est patris ad filium, quae tenet principatum amicitiarum. Nulla autem talis est, si non praecedit cognitio, scilicet quod se cognoscant. Cognitio igitur quae initio praecedit amicitiam, quae esse debet prima et maxima, debet esse ut patris et filii cognitio. Pastor igitur pater subditi filii, et esse debent subditi ut unus filius, quia faciunt ex unitate unum corpus mysticum pastoris. Quemlibet enim ex subditis ut unicum debet habere filium. Et quomodo debet esse pastor pater? Certe ut Deus pater est, qui sic est pater quod, nulla paternitas potest esse ei aequalis, quia omnis pa¬ternitas alia minor est illa; nam de se et sua es¬sentia sic generat filium, quod ei totam tribuit essentiam nihil sibi reservando, quod non tri¬buat filio. Sic et Filius Dei est ita filius, quod nullus filius potest ei esse aequalis. Est enim omnis filius minus filius sui patris quam Filius Dei. Pastor vero sic debet esse pater sicut «Pa¬ter caelestis» et subditus sic subditus sicut Filius Dei Deo. Dixit autem magister, quomodo cognitionis Patris et Filii est cognitio pastoris et ovium si¬militudo; nam Deus Pater cognoscendo generat Filium. Sic pastor de supremitate cognitionis quae est fides, debet generare filium. Sicut enim una est fides baptizantis et baptizati, sic in spi¬ritu pastoris debet esse fides, in qua Christus, quae debet generare filios spiritales aequales, sci¬licet generando de fide sua fidem in spiritu sub¬diti, ut formetur in fideli Christus. Ecce pastor 265rb bonus habet in se per fidem pastorem bonum, scilicet Christum, et generat in subdito per fidem pastorem, scilicet Christum. Pastor quando via agnitionis generat Chri¬stum in subdito, facit quod subditus in se habet pastorem, qui ipsum regit et pascit. Subditus enim semper secum habet pastorem, ad quem si respicit, non deviat sed semper ad pascua eius medio pervenit. Non debet cessare pastor a generando tem¬poraliter, sed semper generare verbo doctrinae Christum, quousque formetur aeternaliter in re¬surrectione. Quamdiu enim vivimus, non est cessandum. Sicut enim Pater Deus in aeternitate semper generat Filium et non cessat esse Pater generans Filium, sic pastor in hoc mundo in tempore cessare non debet. Attente considera quomodo Christus est «om¬nia in omnibus»: in pastore est ut pastor, in subdito ut subditus et oboediens. In pastore Christus est verbum Dei docens praeesse, in subdito verbum Dei docens parere et subici, in divite docens hu¬militatem et misericordiam, in infirmo patientiam, in iudice iustitiam, et ita de omnibus. Nam quid¬quid virtutis est, docet hoc verbum. Et pro ex¬emplo doctrinae producit humanitatem suam, ut homo in ipsam respiciat et sic verbo et exemplo pascatur. Consequenter consideremus quae ad pasto¬rem requirantur. Primo ut dictum est cognitio, deinde facere, ut sequitur. Ait enim Christus: «Et animam meam ponam pro ovibus meis.» Intel¬ligo animam iuxta officium vivificationis, uti ani¬mal vivum ab anima dicitur. Dicit «pro ovibus meis»; nam hoc est primo necessarium, ut oves sint Christi pastoris, alias inutiliter poneret pro eis animam. Ideo sequitur: «Et alias oves habeo, quae non sunt ex hoc ovili, et illas oportet me adducere, et vocem meam audient, et fiet unum ovile et unus pastor.» Pastor auget gregem et alias oves habet electas nondum adductas quas adducet. Et tunc adducuntur, quando audiunt vocem pastoris; sequuntur enim vocem, si audi¬unt internaliter. Et tunc ex omnibus fiet unum ovile et unus pastor. Deinde sequitur: «Propterea me Pater diligit, quia pono animam meam» pro ovibus meis, «ut iterum 265va sumam eam.» Quid hoc est aliud nisi quod nemo diligitur a Deo Patre, qui est pastor, nisi sit verus et bonus pastor. Deus non diligit mendacium et malitiam, quia ipsa bonitas. Sed ve¬rus pastor et bonus extra ipsum pascere non habet vitam, sicut nec visus extra videre et intellectus extra intelligere. Unde pascentia est forma divina dans pastori vitale et delectabile esse. Ideo nihil est ei carius illa forma, immo omnem vitam sen¬sibilem animalem sive animam atque omne esse et quidquid dici potest pro nihilo habet, ut ma¬neat pastor bonus. Sed attendamus quare superius dixit primo: «Bonus pastor animam suam ponit pro ovibus suis.» Deinde subsumit: «Ego sum pastor bo¬nus» et cetera «et animam meam pono pro ovi¬bus.» Nunc tertio addicit: ‹Pater me diligit, quia pono animam meam pro ovibus meis, ut iterum sumam eam. Nemo eam tollit a me, sed ego pono eam a me ipso. Potestatem habeo ponendi eam, et potestatem habeo iterum sumendi eam. Hoc mandatum accepi a Patre meo.› Ille est ad¬mirandus pastor, a quo nemo potest animam tollere, et tamen quia est verissimus et optimus pastor, ponit animam suam, ut iterum sumat eam. Et haec potestas in eo est mandatum Pa¬tris. Quod nota. Quoniam impossibile non praecipitur a Deo, ideo praeceptum eius dat etiam potestatem pa¬rendi, puta si praeciperet homini, ut volaret, da¬ret eo ipso potestatem, per quam posset. Simi¬liter quia dat potestatem, quod possumus esse filii Dei recipiendo in nos Christum, qui est for¬ma filiationis, ideo etiam mandat, ut faciamus. Nam eo ipso quod dat potestatem, etiam prae¬cipit et mandat. Sicut enim frustra praeciperet, nisi adderet potestatem adimplendi, sic frustra daret potestatem, nisi etiam mandaret illam adimpleri. Deus nihil agit frustra. Ideo Pater diligit Chri¬stum, quia ponit animam suam, ut iterum sumat eam. Exponit Iohannes in canonica sua; Iae Io¬hannis 3o, quomodo ponere animam suam in¬telligit dicens: ‹In hoc cognovimus caritatem Dei, quoniam ipse pro nobis animam suam po¬suit.› Pastoris ut pastoris bonitas est plus diligere gregem quam se, ideo ponere animam suam (hoc est omne quod habet) 265vb pro ovibus, est praeferre gregem animae. Unde si pastor non facit ultimum, scilicet quod det animam pro li¬beratione gregis, etiam si subditi essent in vin¬culis Luciferi in inferno, non est pastor bonus. Christus «descendit ad infernum», ut gregem suum de vinculis eius liberaret, ut nuper aliqui vestrum a me audiverunt. Sic Moyses pastor di¬cebat: ‹Dimitte eis hanc noxam aut dele me de libro, in quo me scripsisti›. Et David ad angelum dicebat, ut ovibus innocentibus parceret et in ipsum gladium verteret, quia peccasset. Paulus pastor ‹optabat anathema esse pro fratribus›, sicut Christus factus est anathema sive maledic¬tum pro nobis, quia ‹maledictus omnis qui pen¬det in cruce›, ut nos a maledicto redimeret. Et nota quod pastor bonus debet pascere sicut agnus paschalis qui dat animam suam, ut vivant filii Israel. Sic Christus verus agnus dedit animam seu vitam suam, ut nos vivamus. Sed agnus per sensibilem mortem transit in rationalem, quando convertitur in homine in naturam aliti. Non sic ponit Christus animam, quam nominavit spiritum, dum obiret et diceret: «In manus tuas commendo spiritum meum», ut sumat aliam me¬liorem animam seu meliorem spiritum, sed ut ite¬rum sumat illam, quia ponit animam seu spiritum vitae, ut pascantur animae vita spiritus sui, non ut transeat in naturam aliti, sed sumat iterum animam seu vitam, in quam transivit qui recepit. Sicut cum sol splendorem mittit in aërem, non ut convertatur in tenebram aëris, sed ut ad se convertat tenebram, ut sic sumat iterum in se cum lucro et fructu emissum splendorem, sic facit pastor illuminans subditos ponendo fidem, quae est vita iusti – ‹iustus enim ex fide vivit› –, in cordibus subditorum, ut sint credentes in ipso unum, et coincidit in ponere iteratio sumptionis. Et sic bonus pastor qui Christum induit, ponit spiritum vitae seu animam continue, ut iterum sumat, ut cum lucro sumat eam. Et illum Pater ideo diligit, quia pascit oves suas. Hunc «spiritum vitae», qui est «spiritus Chri¬sti» seu sapientiae et veritatis, quod idem est, quem in se habet pastor, nemo potest artare, quia est spiritus 266ra libertatis, seu violenter tollere ab eo, sed ipse potest per verbum a se ipso po¬nere seu emittere, discipulos suos instruendo vitaliter, et iterum sumere ad vivificandum se ipsum. Qui enim alios docet per verbum Dei, potest et se ipsum per idem denuo sumptum verbum instruere. Attendamus, fratres, quomodo praeceptum pa¬storis boni, descripti etiam in Veteri Testamento, qui promissus est, non potuit verificari nisi in uno pastore, qui est Christus. Nam quis est pastor ita bonus, quod se det in mortem pro ovibus, nisi ille solum, qui non potest esse melior; et hic est Chri¬stus. Errant itaque illi, qui non putant scripturas de Christo loqui nisi ubi de rege Messia redemptore mentio habetur. Immo et omnis scriptura quae vi¬sitatorem et pastorem et redemptorem et illumi¬natorem et vivificatorem atque salvatorem promit¬tit, de Christo loquitur. Christus enim est ille promissus pastor qui cognoscit illos, qui sunt sui, et illi audiunt illum ut Christum Filium Dei, et illis dat vitam aeter¬nam, et non peribunt in aeternum, ut sequitur in eodem capitulo. Nam nulla est potentia, quae possit rapere de manu illius pastoris gregem, quia quid Pater dedit Christo maius est omnibus. Si Pater dedit sapientiam aliquibus, sapientia, quam dedit Christo, maior est omnibus, quia non potest esse maior. Si virtutem dedit, maior est virtus, quam dedit Christo; si potestatem, maior illa, quam dedit Christo. Nam esse Filium Dei est maius omnibus, per quem Pater se revelat. Filius est revelatio Patris. Ideo dicitur «ima¬go» et «figura substantiae eius», quia per ipsum accedit omnis intellectualis natura ad invisibilem Deum, quia est notitia sive via sive sapientia sive veritas et cetera huiusmodi, quae revelant Deum Patrem. Ipse est medium, per quod Pater creator omnia operatur, quia omnia operatur propter se ipsum, ut ostendatur gloria eius et cognoscatur. Ideo Filius est verbum, per quod se ostendit Pa¬ter creando et operando. Unde Christus se dicit Filium, quia Pater «per ipsum» opera facit; quae opera cum sint creatoris et fiunt per ipsum, ideo concludit ipse se esse legatum et Filium Dei. Unde ex hoc intellige, quomodo tibi forma¬bis conceptum de Christo, quoniam ille est Chri¬stus, cui Pater id dedit, quod est maius omnibus. 266rb Notitia enim Dei est maius omnibus, et ideo quamdiu exspectabatur maius donum, quam ali¬quis habuit, quia nemo habuit donum, quo non possit dari maius, tamdiu exspectabatur Chri¬stus, ut donum Dei veniret ad ultimam perfec¬tionem. Et hoc est donum sublationis ignoran¬tiae Dei, ut ait Paulus Actuum 17o. Considera haec attente scilicet Christum esse notitiam sive scientiam aut cognitionem Dei, et in¬telligere poteris evangelium Iohannis et Paulum et alios. Et tunc etiam intelliges, quomodo Christus dicit: «Ego et Pater unum sumus», quia scientia et scitum sunt unum, et scientia in scito et scitum in scientia. A scito et scientia procedit scire, quod si¬militer est unum. Scitum, scientia et scire unum sunt in essentia, licet scitum non sit scientia nec scire. Coincidunt autem in essentia, quia non est aliud scitum a scientia et a scire in intellectualibus. Dubitaret forte aliquis, quomodo intelligatur, quod pastor se det etiam ad mortem et poenas inferni pro grege suo, cum nemo teneatur dare ani¬mam suam rationalem in mortem pro vita alterius. Dico sic hoc intelligendum, quod pastor non debet ad se respicere, dummodo qualitercumque in pascendo ea faciat, quae Deus praecipit pasto¬ri bono, etiam si propterea conciperet se in in¬ferno damnandum. Nam si quis tantae caritatis esset, ille utique non esset damnatus in inferno. Iustus enim in inferno non habet poenam iniu¬storum. Quare pastor quanto fuerit maioris ca¬ritatis et paratior magis pati pro grege, tanto ma¬iorem gloriam assequetur. Si igitur se non curat vivere, dummodo sub¬diti vivant, qui sunt corpus eius mysticum, tunc quanto hoc fuerit verius, tanto melius vivet, quia non solum ipse vivet in subditis, sed ipsi vivent in eo, qui suam vitam obtulit pro eis. Ac si caput habens debilia membra omnia patitur, ut membra sua sanentur, tunc ex sanitate membrorum, quae per eius passionem recuperata est, ipse homo et¬iam in capite in sanitate et vita augetur, et caput per tristitiam et passionem non reperit nisi gaudium. Quanto enim animam suam seu vitam magis perdit propter caritatem, tanto magis invenit. Nam quanto magis perdit ex caritate, tanto cari¬tas maior. 266va Quanto caritas maior, tanto vita spi¬ritus maior, cum caritas sit vita spiritus intellec¬tualis. Nam ex notitia Dei caritas procedit, quae est motus delectabilis seu vita, gaudium scilicet de apprehensione. Qui enim Deum noscit, non haesitat sibi us¬que ad ultimum oboediendum, et operatur om¬nia ex caritate. Unde actus, per quem caritas osten¬ditur maior, ostendit maiorem vitam in spiritu. Sic spiritus qui se dat ad humilitatem ultimam, ut quantum in eo est, in nihilum resolvatur propter caritatem, ille dum videtur ire in nihilum, transit in perfectius esse. Et propterea Christus dicebat su¬perius, quod pastor ponit animam, ut iterum sumat. Nam ponere vitam sive deponere, illud non est perdere, sed invenire, non est minuere, sed augere, quia et proposito et voluntate sua moriatur, tamen sic mori est vivere. Ecce immortalitatem spiritus, qui moriendo invenit vitam. Omne id quod moriendo vivit, deficere nequit, sed transit de morte ad vitam, scilicet ad conformitatem Dei, ‹qui solus immor¬talitatem inhabitat›. Ex quo igitur experimur in nobis spiritum intellectualem esse, qui ad absolute et per essen¬tiam bonum, verum, iustum et cetera quae sunt nomina Dei, inclinatur et Deum tanto plus dili¬git, quanto eius maiorem notitiam habuerit. Di¬ligit, quia notitiam ipsam rationali dilectione <ha¬bet>, quae est concreata sibi et naturalis. Tunc scimus spiritum nostrum capacem vitae aeter¬nae; quae vita non est nisi caritas Dei. Et nota quod Christus, cum non sit nisi ver¬bum Dei Patrem ostendens, ideo ipse est cuius doctrina subinfert Spiritum vitae. Nam ex notitia Dei Patris, quam Christus revelat in nobis, pro¬cedit caritas a Patre et notitia eius, quae est ver¬bum seu Filius eius, et in nostrum diffunditur spiritum et est vivificans eum, quia ipsum movet motione gaudiosa quae est vita, quia est motus cordialis sive centralis amorosus causatus a Deo amato, qui est intra ipsum mansionem faciens. Verbum igitur illuminans animam, ut iustiti¬am et veritatem, quae sunt quaedam nomina seu notitia Dei, cognoscat, Christus est, qui est no¬titia revelans Patrem. Ideo Christus spiritum no¬strum parat ad receptionem spiritus seu caritatis Dei, quem Deus Pater Christi mittit in nomine 266vb seu notitia sui, quae Filius est, et in nomine Filii, scilicet notitia notitiae, in spiritum intellectua¬lem, et Christus dat illum, sicut notitia boni in¬fluit eius amorem. Unde patet Christum Patris revelatorem sive clarificatorem mittere Spiritum vitae sive caritatem in corda fidelium, quia in Filio Pater. In notitia quae Filius est, est Pater qui noscitur seu revelatur. Et tam ex noto quam notitia oritur caritas. Ac si absoluta pulchritudo quae in his, quae non sunt pulchra per essentiam sed participatio¬nem, per rationalem spiritum amatur, «Filium suum unigenitum» de essentia sua mitteret ad revelandum pulchritudinem sive Patrem suum in sua veritate et essentia. Iste averteret rationalem spiritum ab amore participatae et corruptibilis pulchritudinis ad amorem seu caritatem absolu¬tae et immortalis pulchritudinis, cuius natura est, quod numquam potest satis amari, quia semper amabilior est quam ametur. Ideo spiritus ille qui ex amore in amando fortificatur, pascitur et crescit, unitive seu ad¬haesive aeternam laetitiam adipiscitur. Et sicut de pulchritudine dixi, ita de sapientia aut iustitia aut veritate concipe, quia sunt nomina Dei, qui est ipsa absoluta amabilitas quae dicitur et bo¬nitas, veritas, sapientia et cetera, quae amantur per spiritum rationalem, qui quidem rationalis amor est intellectualiter vivens et ad differentiam amoris brutalis caritas appellatur. Haec nunc sufficiant.