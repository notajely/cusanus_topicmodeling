163r «Ut manifestaretur in Israel, propter ea veni», Johannis primo. Audituri hodie, quo modo Johannes Baptista, cuius nativitatis festa cum exsultatione celebra¬mus, in hunc mundum venit, ut Christus nobis manifestus fieret, maximam 163r consolationem re¬cepturi sumus in Spiritu, quando divinam dispen¬sationem tam provide tamquam gratiose omnia egisse intellexerimus, ut in nobis Christus nasce¬retur ad sui gloriam. Nam est mundus unus propter unum Dei Filium; est Abraham, est Isaac, est Jacob et omnes prophetae; et «plus quam propheta» Jo¬hannes propter ipsum, et quidquid in caelo et in terra est. Sicuti per ipsum sunt omnia, ita et ipse finis omnium. Et ipse ‹de virgine Maria propter nos homo factus›, ut nos simus propter ipsum. Oremus igitur pro gratia. Verba beatissimi Johannis Baptistae, quae in themate praemisi, dicunt ipsum Johannem ve¬nisse et ad finem manifestationis Christi. Videamus primo, quo modo in hunc mun¬dum ‹venit› per nativitatem Johannis; et in hoc nobis servit evangelium. Secundo videamus, quo modo ipse ‹manife¬stavit› Christum; et hoc ex nativitate et doctrina sua et exemplo vitae. Quoad primum videamus historiam: «Fuit in diebus Herodis» usque ad finem. Quoad secundum: quo modo haec nativitas Johannis nos doceat Johannem venisse, «ut ma¬nifestaretur» Christus. Primo ex hoc eliciamus: quia sic conceptus et natus est, quia supra usum naturae. Et ibi notandum: quis «usus»? quae nativita¬tes? – nativitate, vita, nomine, verbo et opere ostendit «supra usum» – et quae causae nativita¬tis illarum? Deinde eliciamus id ipsum ex similitudine quia ipse Christus habitus, quia vox verbi, quia «lucerna» lucis, quia inter natos sanctior, quia omnia fecit ut Christus: baptizando, evangeli¬zando etc. ad finem, «ut manifestaretur». Et ibi est considerandum, quo modo Johan¬nes nesciebat Christum, et post hoc revelatus fuit ei, «ut manifestaretur». Ibi de revelatione, quae facta fuit ei et Petro. Item, quo modo se dignum fecit, ut sibi cre¬deretur, per vitam. Et de utilitate testimonii, quia ecclesia origi¬nem recipit: de Andrea, Johanne et Petro etc. De causa nominis eius: quo modo scilicet no¬men ostendit ipsum venisse, ut manifestaretur Christus; qui secundum nomen suum annuntia¬vit ‹gratiam› 163v per Jesum; quo modo ex tunc ‹re¬gnum caelorum vim patitur›. Quo modo sicut Maria «gratia plena» mater, ita Johannes Dei gratia pater in generatione no¬titiae. De laudibus Johannis ibi, quia anima hominis, quia eius comparatio ad alios ut hominis anima ad aliam animalem. Quo modo in ipso quasi ra¬tio humana completa in <aedificatione> domus ad ostensionem scilicet via prophetica evangeli¬zandi et suo exemplo ducendi. Quo modo ipse ostendit Christum, quando dicit se ‹non dignum solvere corrigiam› etc. Quo modo dixit Deum invisibilem etc. Quo modo Christus ‹de caelo› venit et ‹caelestia lo¬quitur›, et quo modo ille scit, qui recipit. Quo modo Filius habet Spiritum, et «non ad mensuram». Item, quo modo credulus habet vi¬tam, et incredulus non, sed iram. Item, quo modo Christus hoc approbat testi¬monium; item, quo modo confirmat. Et ibi de nuntiis Johannis incarcerati etc. Ad omnes quaestiones de sancto Johanne re¬sponsio una: «ut manifestaretur». Johannes venit, ut manifestaretur; sic venit, ut manifestaretur; sic vixit, ut manifestaretur; sic operatus est, ut manifestaretur; sic docuit, ut manifestaretur; sic locutus est, ut manifestaretur; sic habitus est, ut manifestaretur; sic mortuus est, ut manifestaretur; sic comparatus est ‹voci›, ‹lucernae ardenti›, ‹prophetae›, ‹angelo› et omni¬bus, quae occulta manifestant, ut sciatur hoc ve¬rum: eum scilicet venisse, ut manifestaretur. Omnia sunt quaedam manifestatio virtutis Dei seu Verbi; omnes homines manifestatio Ver¬bi incarnati, et proxima similitudo Christi, in qua proxime manifestatur, Johannes est.