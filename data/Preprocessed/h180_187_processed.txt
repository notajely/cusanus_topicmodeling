Cod. Vat. Lat. 1245 fol.88rb «Spiritus autem Paraclitus, quem mittet Pater in nomine meo, ille vos docebit omnia, et sug¬geret vobis omnia quaecumque dixero vobis». In evangelio. Primo attendere debemus Deum esse crea¬torem omnium visibilium et invisibilium. Nam, cum omnia quae sensibilis mundus habet sint finita, illa ex se esse non possunt. Finitum enim potest aliter esse; ideo esse suum non est aeter¬nitas, quae aliter esse nequit, neque infinitas ne¬que absoluta necessitas; et ideo, si id quod non est aeternitas ipsa ex se esset, esset antequam esset. Sic igitur necessario devenitur ad principi¬um omnium finitorum, quod erit infinitum etc., de quo alibi. Unum igitur omnium principium necesse est esse, quod et gentiles philosophi as¬serunt. Unde Paulus apostolus ad Romanos ait Deum manifestasse se ipsis per visibilia. Secundo considerandum quod Deus, cum sit principium, est purus intellectus. Nam nomina¬mus intellectum virtutem illam, quae ex se ipsa generat et producit sicut principium motus; principium enim motus non habuit aliunde, ut sit principium, cum sit principium primum. Et quia producit ex se motum, cum sit principium intellectus, experimur intellectum habentes re¬perire ex propria inventione prius non visas artes et novas. Unde nova ex intellectu fieri sci¬mus et non ab alia inferiore virtute; intellectus enim de se generat sui ipsius intellectum, quem diligit. Unde intellectuale principium est omni¬potens principium. Omnipotentia autem de se generans sui ip¬sius intellectum, a quibus procedit felicitas glo¬riosissima. Nam, quo modo esset omnipotentia omnipotentia se ipsam ignorans, et quo modo foret visus omnipotens se ipsum non videns? Sed si visus est omnipotens, nihil extra suam est potentiam. Si igitur visus omnipotens de sua po¬tentia generat sui ipsius visum, tunc oritur sum¬ma felicitas et delectatio. Nam omnipotens visus non potest non contentari et quiescere, quando se videt; nihil enim appetibile potest esse am¬plius; unde omnipotens intellectus de se sui ip¬sius generans intellectum feliciter quiescit. Omnipotens autem gloria procedit ex omni¬potenti Cod. Vat. Lat. 1245 fol.88va intellectu se intelligente. Non potest au¬tem omnipotens intellectus de se generare sui ipsius intellectum, nisi sit aequalis ei. Nam ab omnipotenti intellectu minor eo non potest ge¬nerari; non enim omnipotentia, <nisi> generaret aequalem sibi. Omnipotentia autem est ipse in¬tellectus; quare genitus non potest esse minor, alias non foret intellectus omnipotentiae, sed minoris intellectus quam omnipotentis. Et quia necesse est genitum intellectum esse omnipoten¬tem, tunc generans intellectus omnipotens gene¬rat, intelligit seu videt se in se et de se genito. Et genitus omnipotens intellectus in se videt gene¬rantem. Et sic oritur gloria ab utroque procedens. Nam absque infinita gloria non potest intueri omnipotentia generans omnipotentiam de se ge¬nitam. Neque omnipotentia genita intueri in se potest generantem omnipotentiam sine gloria in¬finita. Neque generans intellectus omnipotens intuendo de se genitum habet gloriam infinitam, nisi et genitus haberet eandem. Unde una est gloria generantis et geniti. Gloria igitur omni¬potentis generantis intellectus et omnipotentis geniti intellectus non potest esse nisi omnipo¬tens et intellectualis aequalis generanti et genito, quae et dici potest bonitas seu amor, delectatio, laetitia vel gaudium etc. Nam si summa intellec¬tualis pulchritudo de se generat sui ipsius co¬gnoscentiam seu aequalitatem, scilicet intellec¬tualem sui ipsius pulchritudinem, ex intuitione sui ipsius pulchritudinis in genita pulchritudine et intuitione, qua genita pulchritudo in se om¬nem generantis intuetur pulchritudinem, oritur vera gloria utriusque. Sicut vana gloria corrup¬tibilis et sensibilis pulchritudinis oritur, si pater excellenter pulcher generat filium in pulchritudine sibi aequalem. Tunc quando pater in pulchritu¬dine filii suam intuetur et filius intuetur in pul¬chritudine patris suam, oritur quaedam gloria, qua pater et filius de excellentia pulchritudinis utriusque vane gloriantur. Gloria enim sive vera sive vana absque cognitione non est. Mulier pulchra, quamdiu se ignorat pulchram, non glo¬riatur de pulchritudine; Cod. Vat. Lat. 1245 fol.88vb sed quando se ipsam in a se genita similitudine in speculo intuetur pul¬chram, incipit vane gloriari etc. Gloria igitur amor est excellentiae. Amor autem sine cogni¬tione non est. Postquam igitur aliqualiter notum est Deum Patrem esse purissimum intellectum, qui de se generat sui ipsius intellectum, ex quibus gloria procedit infinita, considerare debemus, quo mo¬do Deus sit principium supra omnem intellec¬tum. Et quia cum intellectu iudicamus omnia, et id quod non possumus cum intellectu capere quod sit, non iudicamus esse, hinc inter ea quae sunt intellectum supremum esse tenere asseri¬mus, sicut inter calida ignem. Quare Deo attri¬buimus intellectuale esse, licet excellat omnem intellectum, et dicitur spiritus a Jesu Johannis 4o, spiritus scilicet altissimus, qui est intellectualis. Et de nobilitate esse intellectualis quasi ex <es>se, quod primo egreditur de Deo eius principio, ni¬timur de ipso Deo coniecturalem conceptum fa¬cere, sicut qui ex imagine propinqua ascendit ad exemplar. Experimur autem in nobis quod intellectualis nostra natura quaerit omni diligentia gloriam su¬am, quam habet intelligendo, notam facere. Et propterea gaudentes congaudentes desiderant et quaerunt, ut de gaudio inventionis perditi filii, perditae ovis et perditae dragmae Christus ex¬emplificat. Et generaliter ob hoc, ut gloria et lae¬titia nostra nota fiant, nullius boni sine socio iucunda est possessio. Et sicut intellectus glori¬am suam non potest notificare, nisi ad partici¬pationem vocet alios, quibus se nititur commu¬nicare, ut sic alii in suis intellectibus degustent gloriam suam, quam intelligendo in se habet, sic iudicamus Deum omnipotentem omnia facere, ut divitiae gloriae suae notae fiant et cognoscan¬tur, ut apostolus in multis locis dicit. Et pro hoc considera textum ad Ephesios 3o, ubi ait: «Mihi autem minimo omnium sanctorum data est gratia haec, in gentibus evangelizare in¬vestigabiles divitias Christi et illuminare omnes, quae sit dispensatio sacramenti absconditi a sae¬culis, a Deo, qui omnia creavit, ut innotescat principatibus et potestatibus in caelestibus per ecclesiam multiformis sapientia Dei secundum praefiCod. Vat. Lat. 1245 fol.89ranitionem saeculorum, quam fecit in Chri¬sto Jesu Domino nostro, in quo habemus fidu¬ciam et accessum in confidentia per fidem eius». Ecce secundum Paulum omnia creata etiam et Christum venisse, ut innotescat multiformis sa¬pientia Dei. Et ad Romanos 3o dicitur quod Deus posuit Christum ‹propitiatorem per fidem in sanguine ad ostensionem iustitiae suae›. Sic et omnia opera rationalis creaturae fieri debent, ut glorificetur Deus, ut I Corinthiorum 10o praecipit apostolus dicens: «Omnia in gloriam Dei facite». Vult igitur Deus cognosci: Unde propter hoc sunt omnia, et ideo homo creatus, ut ait Paulus Actuum 17o. Et de caelo prospicit Deus, an sit intelligens et requirens eum, ut dicit psalmista. Et quia sic est quod homo creatus est, ut Deum cognoscat, hinc felicitas, pax, quies, requies, ae¬terna vita et gloria atque summum hominis bo¬num consistit in cognitione creatoris. Nec alia est ostensio gloriae Dei quam ostensio omnis boni, ut Exodi 33o. Et hinc est quod «omnes homines natura scire desiderant», quia ad hoc in mundum pervenerunt, ut Deum quaerant et co¬gnoscant, in qua quidem cognitione est deside¬rium sciendi completum. Quapropter Jesus nos docuit hanc esse vitam aeternam intellectus, Deum cognoscere, Johannis 17o. Sed quia in cor hominis non potest cadere aliquid quod sit simile Deo, ut Paulus ubi supra, cor autem hominis ratio animae est, et nullo sen¬su attingi potest quicquam tale quod intellectum reddit felicem, ideo ad cognitionem Dei non potest homo pervenire ex omnibus viribus suis, cum nihil sit in humano intellectu, quod medio sensuum ad eum non perveniat. Homo igitur, etsi creatus sit, ut sibi notae fiant divitiae gloriae Dei, et hoc in laudem ipsius gloriae Dei, tamen non sic quod ex propriis viribus ad hoc pertin¬gere possit. Nam ipse Deus manet absconditus ab oculis omnium sapientum, et Deus abscon¬ditus nominatur per prophetam. Sicut excellens sensibile citius corrumpit sensum quam per vic¬toriam sensus capiatur, ita Deus excelsus non videtur per intellectum, immo minus quam cla¬ritas solis per oculum, licet nihil plus sit visibile quam claritas, quae semet ingerit in oculum. Sed excellentia non reperiens virtutem ita fortem in oculo, Cod. Vat. Lat. 1245 fol.89rb lumen oculi citius offuscat quam capiatur. Sapientia aeterna lux est, in qua non sunt ullae tenebrae. Similiter et ratio creata lux est, quia illius lucis est imago. Sed non potest capi infini¬tas lucis sapientiae in luce illa creata discretiva. Immo ratio creata citius offuscaretur quam in se caperet infinitam sapientiae claritatem. Unde scriptum est de illa: «Non me videbit homo, et vivet». Parvae igitur forent divitiae Dei, si per crea¬turam capi possent, et parva lux, si per creatum intellectualem oculum foret inoffense visibilis. Quapropter gloria Dei, quae non potest se os¬tendere, uti est, visibilem, quia omnem visum creabilem in infinitum excedit, divitias bonitatis et clementiae suae meliori modo, quo creatura illas capere possit, ostendere volens, creavit creaturam cui dedit intellectum, per quem per¬tingere posset ad sciendum ipsum Deum crea¬torem suum esse, licet incomprehensibilem, sic¬ut visus hominis pertingit claritatem solis esse et tamen incomprehensibilem. Sed quia debile lumen naturae non potest us¬que ad visionem gloriae pertingere, tunc in hac infinitate voluit Deus ostendere divitias gloriae et servavit largitati suae infinitae facultatem dan¬di creaturae potestatem attingendi «divitias glo¬riae suae» in lumine gloriae superaddendo lumini naturae optime disposito ad receptionem eius. In hoc enim manifestantur thesauri bonitatis et clementiae eius, quando dono clementissimi re¬gis liberamur a defectu et paupertate naturae et efficimur divites in donis, ne quisquam in asse¬cutione felicitatis sibi gloriam ascribere possit, sed solum illi datori eius. Rex enim gloriosissi¬mus semper volens infinitae clementiae suae gratiam ostendere, illos, quos ad ostensionem gloriae suae vocavit, ut experiantur eam, munera eis de thesauro suo donat, secundum quod vi¬derit quemque dignum. Cedet igitur in ostensio¬nem gloriae magni Dei posse semper per dona magnificentiam clementiae suae notam facere. Sic cedit ad ostensionem gloriae Dei quod homo, qui sine libero arbitrio non potuit no¬bilis Dei creatura esse, errare et peccare posset. Nam postquam Cod. Vat. Lat. 1245 fol.89va peccare posse consequenter se habuit ad nobilitatem liberi arbitrii, mirabili Dei providentia factum est, ut id ipsum cedat ad manifestationem gloriae eius. Nam, cum ipse sit nobilissimus rex in servitoribus suis ostende¬re volens nobilitatem suam, intellectuales crea¬ret naturas, quae solum illius servitii capaces esse possunt. Illae enim solum praecepta sapien¬tiae audire et exsequi possunt. Noluit habere ser¬vitores ignobiles, qui more iumentorum coacti sub iugo necessitatis onera ferrent, sed liberos et nobiles, qui ex electione libera voluntarie et ex amorosa affectione se ad impletionem man¬datorum suorum offerrent. Et ad hoc conse¬quenter sequebatur quod illi, qui ex libera elec¬tione servire possent, etiam eligere possent non oboedire et sic in regem peccare. Sed hoc, sci¬licet posse peccare, rex ipse convertit ad osten¬sionem maximae pietatis et misericordiae suae, ut scilicet, dum gratiam remissionis peccantibus in conspectu suo vere contritis et humiliatis os¬tenderet, ipse suam misericordiam in laudem gloriae eius notam faceret similiter ad ostensio¬nem iustitiae suae in laudem gloriae suae in ob¬duratis. Sic itaque omnia eo meliori modo Deus noster ordinavit, quo divitias gloriae eius ostenderet. Qua¬propter omnis ille, qui se convertit ad opera Dei visibilia, intuetur in omnibus et singulis relucere manifestationem gloriae Dei. Et quando ascendit de visibilibus ad invisibilia, reperit in invisibilibus clarius gloriam Dei relucere. Et hi quidem amato¬res sapientiae seu philosophi dicti sunt, qui per sensibilia ad intelligibilia se convertentes parvifa¬ciebant omnia huius mundi delectabilia et a se ab¬dicarunt corruptibiles laetitias et carnis concupi¬scentias, ut ad incorruptibilia liberius pertingerent, et ad virtutes immortales se converterunt. Sed quamvis Deus per sensibilia et visibilia illis manifestasset gloriam suam magnam, ipsi tamen non glorificaverunt Deum quasi eis ma¬nifestasset illa in laudem gloriae suae, sed prae¬valuerunt in vanitatibus suis gloriam propriam quaerentes, ac si ex se ipsis ad veritatem cogno¬scendam pervenissent. Et inflati sunt ex scientia et vanae gloriae pleni. Ideo Cod. Vat. Lat. 1245 fol.89vb laudem, quam gloriae Dei dare debuerant, sibi ipsis tribuentes, ‹putantes se sapientes, stulti facti sunt›, ut Paulus ad Roma¬nos ostendit. Adam sic per scire proprium ad similitudinem Dei ascendere volens, dum vitam se invenire crederet, reperit mortem. Et haec est omnium eorum, qui ex suo ingenio ad felicitatem ascendere conati sunt, conclusio, quia nihil invenerunt omnes viri scientiarum in manibus suis, sed evanuerunt in cogitationibus suis, quia nesciverunt felicitatem gratiam Dei es¬se, et non ex proprio ingenio, sed ex dono di¬vino eam assequi tantum posse, quodque omne humanum studium ad felicitatem assequendam non debere aliud esse quam per laudes gloriae Dei in omnibus quae creavit et conformitatem vitae rationalis assequi donum illud misericordi¬ae gratiae Dei, per quod induti lumine gloriae felicitatem pertingant. Haec est ignorantia, in qua quaerentes Deum usque ad Christum detinebantur, quia ignora¬bant modum perveniendi ad apprehensionem, qui non est nisi gratia Dei per Spiritum Sanctum diffusa in cordibus vere credentium et speranti¬um. Ait igitur Paulus ad Romanos 11o, quo mo¬do Christus ‹conclusit omnia in incredulitate, ut omnibus misereretur›. Et ideo subiungit: «O al¬titudo divitiarum» etc. Est itaque Spiritus Paraclitus, qui solus docet omnem veritatem, qui donatur illis ad vitam ae¬ternam vocatis. Ille enim immittitur in rationem animae nostrae et revelat veritatem et manet in aeternum in ipsa. Qui, cum sit spiritus vitae, vi¬vificat semper, sicut lumen vitae semper vitaliter illuminat recipientes. Unde hoc scire habetur ex revelatione verbi Dei incarnati; verbum enim Dei est pascens intellectum, quod immittitur per spiritum. Sicut enim doctor, volens gloriam fe¬cunditatis intelligentiae suae manifestare, hoc fa¬cit per verbum suum, quod spirando immittit in conceptum discipuli, donando sibi participatio¬nem intelligentiae sui spiritus – nam alias spiri¬tus hominis se alteri spiritui hominis manifestare non posset –, sic Deus sui ipsius notitiam non nisi proprio verbo mediante spiritu veritatis in intellectuali creatura revelat. Verbum enim inter¬num est perfecta Cod. Vat. Lat. 1245 fol.90ra similitudo sui Patris, scilicet intellectus ipsum de se generantis. Et per spiri¬tum, qui amor est, defert verbum notitiam Patris ad illum spiritum intellectualem, cui se vult ma¬nifestare. Unde verbum revelat illi spiritui, cui mediante spiritu amoris innectitur, Patrem, qui est in verbo. Quare non possunt angelici spiritus cognoscere Deum Patrem nisi mediante Spiritu Sancto, qui est unitus spiritui eorum, in quo ver¬bum, et in verbo Pater. Sed quia natura humana habet spiritum intel¬lectualem, cui Deus gloriam suam proposuit ma¬nifestare, et cum sine revelatione hoc non est possibile, ideo opus fuit quod verbum Patris in¬dueret humanam naturam, sicut verbum docto¬ris vocalem seu sensibilem naturam, ut sic in verbo hominis magistri et doctoris posset ver¬bum Dei deferri ad hominem mediante spiritu. Unde donum illud, quo nobis donatur spiritus et in spiritu verbum et in verbo Pater, est maxima ostensio gratiae Dei atque sapientiae eius in lau¬dem gloriae eius. Et attende quod Deus Pater manifestavit summe gloriam suam in illa creatura, in qua ver¬bum humanam naturam induit, ut Patrem re¬velaret. Si enim consideras hominem non nisi revelatione Filii seu verbi posse ad cognitionem gloriae Dei, hoc est ad suam felicitatem, perveni¬re, bene vides hominem qui verbum Patris esse, sine quo non est possibile ad felicitatem per¬veniri. Unde Christus Jesus verbum Dei et filius hominis est medium, sine quo non potest gloria Dei manifestari. Quare est complementum et perfectio creaturarum. Recte igitur dicit Paulus in eo mediatore ‹esse absconditos omnes thesau¬ros sapientiae et scientiae Dei›, sicut in verbo doctrinae magistri sunt sub sensibili voce omnes thesauri scientiae et sapientiae magistri abscon¬diti, et discipuli mediante verbo tali in spiritu illuminantur, ut ad agnitionem absconditi the¬sauri perduci possint. Recte ait Jesus Patrem sibi dedisse id quod est maius omnibus. Nam Pater dat in spiritu uno varia dona, alteri prophetiam, alteri inter¬pretationem linguarum etc. Sed donum datum Jesu est maius omnibus, quia spiritus seu donum Christi virtutem complicat omnium donorum Cod. Vat. Lat. 1245 fol.90rb est enim sine mensura plenum penitus et per¬fectum adeo quod, sicut ex perfectione artis magistri possunt omnes discipuli instrui, ita quod quicumque capit verbum magistri possit similiter et magister fieri, sic et donum, quod Deus dedit magistro nostro Christo, est tantae fecunditatis in scientia felicitante hominem quod omnis homo qui audit artem potest feli¬citatem assequi. Et est tale donum ac si filius, qui solus est heres patris, propter dilectionem filialem artem qua est dilectus filius communi¬caret aliis capacibus, ut et ipsi illa arte fierent filii dilecti eiusdem patris. Est igitur natura humani intellectus docilis et Christus magister unicus verbum Patris, qui ea, quae in se loquitur Deus, tamquam a Deo mis¬sus loquitur, et non in suam sed in Patris sui gloriam et laudem docens suam viam vitae et felicitatis artem, qua ad felicitatem et gloriam pervenit evangelizando et operando, per quam veraciter aeterna vita possidetur. Quasi si quis pater naturalis suo filio in adulta aetate consti¬tuto secretam artem cum certis praeceptis tradat, per quam se de aerumnosa et defectuosa vita eripere et gloriose vivere posset, daretque illi po¬testatem eandem artem omnibus communicandi, qui ipsum patrem et filium ut filium eius hono¬rarent et amarent, et praecepta, quae ipse eidem suo filio dedit, similiter adimplerent. Sic igitur aliqualiter patet Filium Dei Jesum nobis necessarium, quia sine eo omnes mane¬remus ignorantes artem qua ad felicitatem per¬venitur – ipse enim Jesus solus est altissimus, in quo Deus ostendit omnes «divitias gloriae suae» perfectissime –, et quia ad assequendum spiri¬tum seu donum gloriae, quo natura nostra su¬perinduitur, ut felix fiat, non sufficit evangeli¬zatio, in qua gloria Dei manifestatur, sed et spiri¬tuum nostrorum purgatio et adaptatio ad capa¬citatem luminis gloriae, ut sic ostendatur in Chri¬sto Jesu gloria Dei magna valde in reparatione lapsi et iustificatione impii. Spiritus enim sapientiae non potest intrare spiritum servilem peccatis obtenebratum et mali¬volam animam; non enim est spiritus capax sa¬pientiae, nisi sit limpidus et mundus, ab omni concupiscentia aliena penitus liber et purCod. Vat. Lat. 1245 fol.90vagatus. Quamdiu enim est foedis affectionibus ligatus, impotens est ad capiendum sapientiam; oportet enim, ut ita adhaereat spiritui veritatis, ut unus spiritus fiat cum eo, quod non est possibile, si est mundanae servituti astrictus. Ideo noster ma¬gister non solum doctrina sed merito suo nos purgare et illuminare debuit, ut sic in ipso sum¬me et perfectissime gloria Dei manifestaretur. Nam quando Pater non pepercit Filio suo dilec¬tissimo, et Filius se ipsum in mortem dedit, ut purgationem animarum merito sanguinis eius ca¬peremus, tunc laudem gloriae suae maxime os¬tendit Deus, ut caritatem ipsius infinitam lau¬daremus et apertissime videremus solum ipsum esse, cui debetur omnis gloria, quia creator et redemptor noster, cuius et nos sumus quicquid sumus, quia empti eius sanguine innocentissimo et pretiosissimo. Et attende quod, ad hoc quod demus laudem gloriae suae, tunc indispositionem nostram ad felicitatem in conspectu eius merito recognosce¬re et gratia redemptionis nos indigere et illam petere cum omni devotione convenit. Et tunc damus gloriam Deo, sicut dignum est. Et tanto maiorem, quanto vilitatem nostram magis reco¬gnoscimus, et nihilominus credimus firmiter quod ipse possit secundum magnitudinem glori¬ae ‹conformare corpus humilitatis nostrae cor¬pori claritatis Filii sui dilectissimi.› Et speramus hoc futurum per meritum passionis Christi, quando viam illam ambulaverimus, qua Christus intravit in gloriam, quia tunc eodem spiritu quo Christus movebimur, qui ducit ad Patrem et vi¬tam aeternam. Hanc arbitror traditionem evangelicam per apostolos maxime in sacris litteris apertam, quae loquuntur de spiritu, qui non est de hoc mundo, ubi non est veritas, et quem nec mundus nec omnes huius mundi sapientes cognoverunt, in quo sumus baptizati baptismo Christi, quando fidem eius recepimus. Nam fides est, quae sola potens est infirmitatem nostri spiritus per spiri¬tum Jesu, qui per fidem in nobis habitat, con¬fortare et ad omnia potentem reddere. Non enim noster spiritus speculator maiestatis fieri potest nisi per inhabitantem in eo spiritum Filii Dei, qui in fide, quam capimus in nostro spiritu Cod. Vat. Lat. 1245 fol.90vb de Jesu, quod sit Filius Dei, in nobis habitat et per dilectionem unus spiritus fit cum spiritu no¬stro, si fuerit fides formata caritate. Qua quidem fide tenemus in spe in hoc mundo felicitatem quam assequemur in re, cum nobis ille in re ap¬paruerit Jesus, quem hic fide recepimus. Et attende, quo modo ars perveniendi ad fe¬licitatem in sua praxi non est alia, nisi ut tenea¬mus modum quem Christus tenuit. Si igitur ha¬buerimus fidem quod Jesus sit Filius Dei, quod¬que nemo sit felix, nisi sit filius Dei, tunc, si nihil haesitantes hoc credimus, habemus fidem, per quam vincimus mundum et omnes sapientes et per quam felicitatem attingemus. Nam hoc solo firmissime recepto, Jesum esse Filium Dei, non haesitamus omnia verba Jesu adeo firma quod citius caelum et terra transibunt quam unum iota omnium verborum eius, et quod omnes promissiones eius de regno aeterno sunt indu¬bitatae. Neque tunc erit possibile non servare praecepta eius usque ad mortem, quia ipse do¬cet quod oboedire usque ad mortem sit intrare in vitam. Qui igitur credit Jesum Filium Dei et sacra credit evangelia esse vera, habet, in quo spiritus eius dulcissime solatiatur. Nam sicut nulla est comparatio Filii Dei ad filios hominum, ita nulla comparatio doctrinae Christi et philosophorum. Ille intuetur omnem scripturam sacram servire evangelio et omnem philosophorum doctrinam esse vacuam et vanam et sine spiritu vivificante et felicitante. Ille clare experietur quod per fidei cer¬titudinem ad dilectionem Dei pervenitur et quod cum dilectione in fide radicata venit visio intellec¬tualis sive cognitio. Nam fides viva per caritatem continue pergit ad visum et cognitionem. Rapitur enim amorosus spiritus, in quo per fidem habitat Jesus, usque ad visionem, quae est degustatio prae¬ambula felicitatis aeternae, quam exspectamus. Haec est doctrina Jesu, quod sine fide non sit possibile ad felicitatem perveniri. Deinde impos¬sibile est quod vera fides sit sine dilectione. Post hoc sequitur quod fidelis talis pervenit ad cognitio¬nem illius quod fide recepit, et non solum credit se verum credere, sed cognoscit fidem esse veram et se Cod. Vat. Lat. 1245 fol.91ra per eam ad felicitatem perventurum, ut ait sapi¬ens Sapientiae 3o: «Qui confidunt in illo, intelligent veritatem, et fideles in dilectione acquiescent illi». Unde qui non vult credere, nisi id apprehendat co¬gnitione, ita quod praeponit cognitionem, talis ma¬net in tenebris, quia cognitio ad Deum scandere nequit, nisi spiritus sit fide Jesu corroboratus. quo modo autem haec traditio Jesu reperia¬tur in sacris litteris, in alio huius diei sermone reperitur. Sed nunc hoc dixisse sufficiat, quod Spiritus Paraclitus ille suggerit omnia quae ver¬bum Dei loquitur. Nam est donum, quo spiritus noster rationalis in se seu sua ratione videt hoc verum quod verbum Dei loquitur. Sicut cum doctor profert propositionem veram mathema¬ticam, tunc, si quis ex discipulis habet donum intellectus, ille mox in sua ratione veritatem pro¬latae propositionis intuetur, et est sibi dulcis et grata. Ideo spiritus ille, a quo hoc donum intel¬lectus habet, recte dicitur consolator seu para¬clitus; adiuvat enim spiritum tenebris ignorantiae adhuc obscurum et suggerit sibi rationem de¬monstrantem, ex qua suggestione oritur magna consolatio. Et qui nondum habuit hoc donum intellectus, non capit verbum, neque sentit con¬solationem seu pascentiam. Ille autem spiritus qui donat intellectum proce¬dit a Patre, qui est intellectus purus, a quo «omne datum optimum et omne donum perfectum». Et quia est spiritus veritatis seu intellectus verbi, tunc est spiritus Jesu, qui est verbum Dei et veri¬tas. Hoc igitur donum spiritus veritatis procedit a Patre et Filio seu verbo et mittitur a Patre in nomine Filii, quia mittitur, ut verbum intelliga¬tur. In nomine igitur Filii mittitur, ut suggerat intellectum verbi Jesu. Unde scribitur Sapientiae 9o: «Sensum autem tuum quis sciet, nisi tu de¬deris sapientiam et miseris Spiritum Sanctum tu¬um?» etc.