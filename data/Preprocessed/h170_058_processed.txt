Prooemium 101ra lin.21 «Sedete, quoadusque» etc. Heri descensum ‹virtutis ex alto› in ecclesiam catholicam per rememorationem rerum gesta¬rum aliquantulum sedendo contemplati sumus. Hodie secundum festivitatis continuationem continuemus contemplationis sessionem, ut in¬cognoscibilem et ineffabilem virtutem nostro possibili modo inquirentes laudemus, ut scia¬mus, cuius nos spiritus simus; non quod hoc ad plenum scire valeamus, cum noster rationalis spiritus non possit ex se suam quidditatem venari, ut patet ex verbis Christi ad apostolos dicentis: «Nescitis, cuius spiritus estis», Lucae IX; sed id ipsum pro modulo nostro agamus ex doc¬trina Christi, quod possumus, ut discretionem spi¬rituum aliqualiter considerantes nostrum spiritum adaptemus ad receptionem ‹Spiritus Domini› nos transferentis ad ultimum desideriorum. Sicut enim spiritus bonus in aëre transfert fluctuantem nautam ad quietis portum, ad quem sine eo pervenire nequit, ita nos sine spiritu al¬terius mundi de hoc mundo ad caelestem pacem transferri non valemus. Et sicut nauta non curat, dummodo pericu¬lum evadat, navis destructionem, uti Paulus consuluit in Actibus apostolorum, sic nec nos curare debemus, si ‹spiritu Domini› ad portum salutis ducamur cum omni periculo corporis. Et quia 101rb sine spiritu non transferimur, hoc agamus, ut ‹spiritum bonum› habeamus, qui nos ducat in terram rectam aeternae felicitatis de re¬siduo non curantes, quo modo ad eam per¬veniamus an cum uno oculo aut uno pede, ut Christus ait, vel qualitercumque. Nam mercator nauta, qui tendit ad montem aureum, quem in conspectu habet, non curat ob periculum res suas eicere de navi, dummodo ad montem perveniat, ubi est thesaurus inexhauri¬bilis omnem defectum adimplens. Oremus pro gratia et spiritu etc. PARS PRIMA Homilia evangelii (Joh. 3,16-21) «Sedete, quoadusque» etc. Convenit proposito nostro praemittere evan¬gelium atque in illo notare, quo modo «Deus», qui est «caritas» et «spiritus», [qui] non potest nisi diligere, quia caritas, et non nisi diligentem se, quia dicit: «Ego diligentes me diligo», quia amor non potest esse nisi reciprocus. Et haec iustitia et aequitas amoris prius ex bonitatis sui amoris abundantia nostrum amo¬rem gratiose praeveniens misit Filium suum le¬gatum amoris, ut nobis annuntiaret amorem pa¬tris, ut omnes, qui legatum amoris reciperent, et ei crederent, quod non nisi amore fieri potest. Non enim credit amari nisi amore, sicut nec amor recipitur nisi amore: ‹Non pereant, sed ha¬beant vitam aeternam›. Qui enim non recipit amorem nec legatum amoris, perit, quia amor solus est, qui delectabi¬liter pascit et nutrit. Unde in solo amore est vera et stabilis atque delectabilis vita. Nam amor est, quo continue amantes gaudiose reficiuntur. Spiritus igitur, qui solum capax est amoris, tunc perit, quando eo caret, quo vivit, sicut cor¬pus nostrum tunc perit, quando non recipit spi¬ritum. Quando enim spiritus animale corpus volens vi¬vificare se sua naturali vivificante natura corpori participabilem reddit et corpus ipsum non reci¬pit, tunc perit corpus. Hoc est quidem, quia perit in vita, in qua solum delectabiliter esse potest. Non vergit in nihilum, sed in essendi modo perit, id est, cadit a vita. Verum videns spiritus vivificans in sua ratione corpus indispositum pro receptione vitae, quid¬quid habet, donat, ut curetur et vivificabile fiat. Et non potest maior esse dilectio in homine uno quam dilectio spiritus ad corpus, quamvis sit rebellio in corpore secundum carnem. Sic, quamvis ‹mundus› in rebellione 101va et ‹mali¬gno positus sit›, non potest tamen ‹maior dilec¬tio› esse quam Dei est ad mundum, pro quo omnia, quaecumque habet, donat. ‹Omnia enim, quae Pater habet, Filii sunt›, ut ait Christus. Filius igitur est id omne, quod Pater habet. Omnia autem tunc dat Pater, ut mundus non pereat, quando amans dat amatum, quando Pater dat Filium. Pater enim ut Pater, quia non aliud quam Pa¬ter, quia paternitas in eo non est aliud quam ipse Pater, non habet nisi Filium, sicut amans ut amans non habet nisi amatum. Et hinc ‹Deus dedit Filium suum unigenitum›. Dicit «unigenitum», ut clare exprimat Patrem nihil retinuisse ut Patrem, quod non dedit, ne mundus pereat. «Non misit Filium, ut iudicet, sed ut salvetur mundus». Sic est idem dare et mittere. Et «non misit ut iudicet», nam iudicare habet condemna¬tionem. Omnia enim immunda sunt in conspectu eius. Unde misit ut Salvatorem, cuius est salvare, non ut condemnatorem. Et ideo, «qui credit in eum», cum ille eum recipiat, hinc et salvationem habebit, quia Salvatorem ut Salvatorem recipit. Hinc «non iudicatur» seu condemnatur. ‹Qui vero non credit in eum, iam iudicatus est›, quasi nobis hanc velit theologiam exprime¬re, quod condemnatio non est ex Deo, qui est salvatio, vita et gaudium, sed ex eo, qui non re¬cipit in spiritu fidei Filium unigenitum. Sicut lumen est medium, per quod oculus at¬tingit visibile. Oculus igitur, qui recipit hoc me¬dium, per illud pervenit ad quietem, quia oculus quietatur in apprehensione visibilis; sed si non recipit medium, non attingit, non quia lumen causet hoc, sed quia lumen non recipitur. Et hoc statim exprimitur in textu, quod iudi¬cium, quo ille iudicatus est, est ex aversione ip¬sius iudicati, quia lumen, quod «in tenebris lu¬cet», non recepit per amorem, sed plus inhaesit amore ipsi tenebrae. Quando enim doctrinam Christi, quae lux est, nolumus intellegere, ut bene agamus, praeferen¬tes tenebras luci, condemnationem consequi¬mur; et in assecutione eius, quod plus diligimus, puta in assecutione tenebrae, est condemnatio spiritus intellectualis. Visus enim intellectualis si in tenebris igno¬rantiae sua 101vb dilectione perducitur, condemnatur, quia eius vita est apprehendere verum, sicut sen¬sus visus est in tenebris condemnatus, quia id assequi nequit, in quo felicitatur aut quiescit. Cur autem homines perveniant ad hoc, quod praeferant tenebras luci, subiungit: ‹Sunt enim mala opera›. Ipsa enim opera mala, quae agimus, cum illa sine operatrice anima fieri nequeant, assuefaci¬unt desiderium spiritus ad se trahendo, sicut pra¬va colloquia pervertunt bonitatem morum. Et ex hoc advertendum, quod opera mala, quia mala, avertunt operatricem animam a bono, cum se ad id convertat, quod agit. Indivisibilis etenim spiritus secundum impetum intentionis ad id fertur, quod agit. Unde, quando «lux venit in mundum», – hoc est, quando in spiritu tuo oritur lumen, per quod vides, quid agendum – tu magis eligis te¬nebras nolendo illud eligere, quod in lumine eligendum aspicis, recte in te ipso te iudicatum comperis. Male itaque agere est odire hoc ‹lumen vultus Domini super nos signatum›, quod nos instruit non ita agendum. Si enim amaret lucem intelle¬gentiae, quae in eum venit, ipsam reciperet. Et quoniam lux illa est, quae ostendit male acta, quoniam iudicavit illa fieri non debere, hinc male agens «non venit ad lucem, ut non argu¬antur opera eius, qui autem facit veritatem, venit ad lucem». Nam lux est lux seu ostensio veritatis. Qui igitur ita agit, ut lumen ostendit, in veritate per¬manet et veritatem facit. «Ad lucem venit, ut manifestentur opera eius, quia in Deo facta.» Nota! Quaeso: quo modo male agens non ve¬nit ad Deum, ne arguatur, et sic iudicatus est? Condemnatio etenim est ad Deum non venire. Sed quia lux illa veritatis est ipsa veritas, quae Deus est, tunc, qui facit veritatem, ad lucem ve¬nit. Et haec est felicitas. Et in hoc aperitur no¬bis, quo modo spiritus noster, quia in eo est lumen divinum, studet occultare mala opera et manifestare bona. Et haec sic de evangelio etc. PARS SECUNDA De discretione spirituum a) De Deo spiritu et virtute absoluta «Sedete, quoadusque» etc. Solo ‹Spiritu ambulare› possumus ad intuitio¬nem Spiritus absoluti et naturae spiritalis. Quoniam autem «Deus spiritus est» et ‹quaerit eos, qui eum in spiritu adorent›, ut ait Christus, Johannis IIIIo, et idem est virtus, quod spiritus, 102ra ut in themate, tunc omne id, quod est, in quan¬tum de esse participat, in tantum et de virtute. Deus enim est «omnia in omnibus», ut ait Pau¬lus apostolus, cum Deus sit, per quod omne, quod est, id est, quod est. «Spiritus» enim «Domini replevit orbem ter¬rarum, et hoc, quod continet omnia, scientiam habet vocis». Quia enim «replevit orbem terra¬rum», puta omnem ambitum creaturarum, tunc est ‹in omnibus omnia›. Et quoniam ille spiritus est id, «quod continet omnia», tunc ‹omnia in ipso›. Et est uti ‹scientia vocis›. Nam sicut quidditas vocis significativae est intellectus vocis, ita Spi¬ritus Domini est quidditas absoluta omnium creaturarum. Unde, sicut Deus non est attingibilis in hoc mundo, quia eum hic mundus nec scire nec vi¬dere potest, quoniam est ‹spiritus, quem mundus capere nequit›, ut ait Christus, Johannis XIIII, sic quidditas rei, quae est spiritus spiritum Dei participans, non est aliquo sensu neque in hoc mundo sensibili attingibilis. Habet enim se omnis spiritus sicut motus qui¬dam; nam et motus aëris, qui ventus dicitur, cum sit motus et spiritualis, hoc est invisibilis, spiritus dicitur, uti heri in lectione Actuum IIo: De «spi¬ritu vehementi». Et de spiritu, qui «ferebatur super aquas», Genesis primo. Et «spiritus procellarum» etc. Unde spiritus dicitur motio, quae «ruha» seu «nephes» Hebrai¬ce seu «pneuma» Graece dicitur. Et sicut non possumus scire, «unde venit aut quo vadat» ille spiritus, ita etiam essentiam spi¬ritus, «unde veniat aut quo vadat», scire non va¬lemus, ut dicit Christus, Johannis III. Sed ut nos de spiritu id capiamus, quod pos¬sumus, advertere debemus, quo modo spiritus est virtus sive potentia seu potestas. Et ut est virtus absoluta, est Deus, per quam omnia creata sunt. Virtus igitur creativa est Deus. Unde, si illam virtutem spiritualem in simili¬tudine corporea attingere volumus, tunc est vir¬tus illa quasi ignis in hoc mundo elementali, ut pulchre deducit sanctus Dionysius ⌈16o⌉ capi¬tulo Angelicae Hierarchiae viginti quattuor ig¬nis conditiones exprimens, quae virtutis divinae similitudinem aliquantulum licet remotissime ex¬primere videntur. Nam est in se invisibilis et solum in ignito videtur; et est invisibiliter per omnia corpo¬ralia seminatus, immixte per omnia incedens, absolutus ab omnibus contractionibus impuri¬tatis, irretentibilis, superativus omnium, 102rb luci¬dus, sensibiliter incognitus, communicativus, quia ignita ignificant, et non minoratur. De qui¬bus ibi. Haec virtus creativa omnium est sicut virtus caloris influentialis solis omnium terrae nascen¬tium, quod et Paulus primae <Ad> Corinthios XII declarat. Et huius multa sunt exempla: in organo, in homine varios sermones in uno spiritu proferen¬te, in eodem sermone varie per varios recepto et intellecto, ita quod unus plus de spiritu seu in¬tellectu participat quam alius, in vitrificatura, ubi spiritu oris varia vasa efficit. Et quia est una virtus absoluta seu omnipo¬tentia, tunc, cum ipsa non sit multiplicabilis, uti est, puta una et absoluta, hinc oriuntur plura creata ipsam participantia. Pluralitas enim est ex¬plicatio unitatis cadens a virtute infinita unitatis. Sicut enim numerus explicat virtutem unitatis cadens ab interminabili virtute unitatis in termi¬natam numeralem, ita pluralitas rerum est exiens ab una virtute infinita, a qua cadit, scilicet ab eius unitate infinita in finitam pluralitatem. Par¬ticipat autem pluralitas entium modo, quo pot¬est, meliori ipsam unitatem infinitae virtutis. Quare pluralitas, quantum potest, magis uniter unitatem participat. Unde, cum ordo sit ipsa participatio unitatis in pluralitate, tunc omnia, ut ait Paulus, «quae a Deo sunt, ordinata sunt». Immo sicut unitas est id, quod ordinem infert in pluralitate, sic virtus divina, quando consideratur ut creatrix, est vir¬tus ordinis, ut ordo sit mundus, qui «kosmos» propter pulchritudinem, quae ex ordine est, di¬citur, et eius virtus sit Deus. Omne igitur subsistens est in virtute ordinis subsistens: ut harmonia in virtute ordinis seu proportionis harmonicae, imperium in virtute ordinis imperialis, homo in virtute ordinis hu¬manalis; et ita de regiminibus et cunctis rebus subsistentibus affirmandum. Quare «regnum in se divisum» perit, ut ait Christus, quia cadendo ab unitate ordinis cadit a virtute. b) De spirituum seu «virtutum» ordinibus contractis specierum mundi rectoribus Est igitur mundus in virtute ordinis munda¬nalis subsistens. Mundus igitur est ordo unitatis in pluralitate mundialium partium. Unde, cum in ordine sint ad minus tria neces¬saria, scilicet supremum, infimum et medium, sic mundus iste participat virtutem spiritus divini aut 102va supreme aut infime aut mediocriter. In supremis igitur partibus mundi reperitur virtus illa participata valde spiritaliter in alta et nobili virtute libertatis spiritus perfecti. Unde su¬premae creaturae sunt multum virtuti divinae si¬miles et altae potentiae, quae in se habent virtu¬tem participatam virtutis creativae in alta liberta¬te et subtilitate; et sunt virtutes intellectuales, quae rerum similitudines per se efficiunt, quan¬do volunt, sicut Deus rerum quidditates sua vir¬tute efficit. Et ob hoc illae virtutes intellectuales sunt remotae multum ab omni extensa et cor¬porea ac divisibili quantitate, quia sunt virtutes primam absolutam virtutem altissime participan¬tes. Virtus autem tanto fortior quanto magis unita et complicata atque inextensa. Et ob hoc virtus divina est fortissima, quia unissima et simplicis¬sima. Supra igitur quantitatem continuam et om¬ne tempus et, quidquid huiusmodi est, est haec virtus naturae superioris. Virtus autem naturae inferioris est maxime in explicatione extensionis et mutationis, ubi virtus non subsistit nisi contracte in corpore. Sicut enim in superiori natura explicatio divinae virtu¬tis nondum transivit in explicationem quoad hunc mundum, sed adhuc est complicans omne corporale ambiens in sua spiritalitate atque pe¬netrans, sic infima contrario se habet modo, quia corporale in se absorbet virtutem partici¬patam, ut sit explicate in corpus contracta. Mediae naturae sunt compositae ex utrisque. Terminatur virtus suprema ad esse multum sim¬plex intellectuale, infima ad esse multum com¬positum corporale, media ad esse mixtum vitale. Ita experimur «esse, vivere et intellegere» in mundo ordinem esse virtutis divinae. Supremae virtutes ex sua nobilitate habent libertatem in motu: aut se convertendo ad prin¬cipium via unionis – et hic est motus veritatis, vitae, caritatis, pacis et quietis, quia ad virtutem fontalem vivam, quae est causa et finis – aut ad extra se movendo, convertendo se ad mundum; et est via odii, divisionis, inquietudinis, ignoran¬tiae, mortis et te102vbnebrae, quia est aversio a fonte et veritate et conversio ad umbram et imaginem boni. Secundum hoc igitur separatae virtutes aut sunt conversae ad Deum. Et sunt divinae virtutes hierarchice distinctae ter triniter, ut sit virtus ordinis in ipsis uniter in diversitate participantium et conversorum spiri¬tuum resplendens. Et sortiuntur hii spiritus nomina sua secun¬dum habitudinem, qua experti sunt sancti eos divinam virtutem participare, ut angeli seraphici et angeli cherubici, et ita consequenter. Partici¬pant enim angeli illi virtutem generico tali sera¬phico modo et alii cherubico, et ita consequenter. Et spiritus suo quidem modo varie hunc ge¬nericum modum ut Michael modum archangeli¬cum participat, ut sit quasi «Dei fortitudo» arch¬angelica. Et ita de aliis omnibus nominibus an¬gelorum, quae in «el» plerumque terminantur, ut non aliud angelum concipiamus quam Dei virtu¬tem sic in suo ordine contractam. Sic aliorum aversorum a Deo spirituum, qui sunt ‹potestates tenebrarum›, conditiones vena¬mur, ut sint angeli ad divisionem conversi quasi sathanici, ut hic motus a veritate aversus conver¬sus ad mundum dicatur principatus quidem mundi quia ad ipsum conversus, et motus virtu¬tum divinarum dicatur «principatus» divinus quia ad Deum conversus. Sunt deinde omnes spiritus principatum virtu¬tis absolutae participantes quia «potestates» altae et separatae. Praesunt igitur motibus contracta¬rum virtutum. Unde omnes specificae virtutes complicantes in se ordinem motus pluralitatis entium virtutem illam in diversitate motus participantium intel¬lectuali rectori subsunt, qui est quasi separata virtus illius specifici ordinis sic varie in multitu¬dine participata. Sic enim videmus quandam multitudinem ani¬malium virtutem leoninam in vario motu leoni¬no ad unitatem reducto participantium. Huic igitur speciei intellectualem virtutem pluralitatem in unitate ordinis specifici stabiliter regentem praepositam esse dicimus. Ita quidem de omnibus specificis motibus va¬rie differenter in pluralitate individuorum parti¬cipatis 103ra virtutem regitivam intellectualem prae¬fectam dicimus, ut omnis diversitas specifica in virtute et motu resolvatur ad quandam ‹separa¬tam virtutem›, in quo haec diversitas in unitate specifica ut in virtute ordinis, quae semper est virtus intellectualis, complicetur et ab ea expli¬cetur participative, ut sic spiritus, qui Deus est et solo spiritu intellectuali participabilis, sit «omnia in omnibus» et «manu angeli omnia faciat», ut ait Rabbi Moyses, seu ‹disponit›, ut ait sanctus Stephanus, Actuum VIIo. Unde de spiritibus caelestibus influentialibus et de solaribus, lunaribus et ceteris ita concipien¬dum, quoniam omnibus ordinatis motibus in va¬rietate sua per ordinem ad unitatem specificam redactis virtutem praeesse dicimus, quae est in¬tellectualis, cum casu et fortuna illa fieri neque¬ant, ubi unitas in specifico ordine pulchre re¬splendet. Ita legimus ordinatis regnis praeesse spiritus, ut in Daniele, et ecclesiis, ut in Apocalypsi, et omni ordinatae congregationi. Nam, ut ait Optatus Milevitanus libro se¬cundo Contra Parmenianum: tunc cathedra re¬gitiva ecclesiae habet angelum assistentem; et ut Hieronymus ait: tunc ecclesia Romana non solum angelum protectorem habet, sed et ani¬mata exsistit sine dubio apostolico spiritu, cuius sedem obtinet, ut scribit in epistula ad Hilarium in fine. Ita de aliis sedibus pariformiter dicendum. c) Virtutem humanalem Deo et mundo convertibilem per Christum gratia Spiritus Sancti in filiationem Dei elevari Consequenter: Cum homo sit animal ex na¬tura superiori intellectuali et inferiori corporali compositum, tunc in natura superiori ordinem habet per gradus potentiae explicatum, puta vir¬tutem illam, quae est propinquissima corporali naturae, et illam, quae participat de natura se¬paratorum intellectuum, et mediam, ut sic virtus ordinis modo, quo potest, in ea parte resplen¬deat; ita et corporalis natura est una in suis gra¬dibus, ut sic virtus humanalis in intellectuali su¬prema et corporali infima atque media explicata sit virtus ordinis humanalis. Supremus gradus ordinis humanalis est, me¬diante quo homo potest vehi ad intra unitive et cari103rbtative ad fontale principium vitae. Nam virtus divina, quae dat verum esse intel¬lectuale, dat virtutem intellectuali naturae gustan¬di vitam veram in radice et fonte perennitatis. Et ob hoc omnis natura intellectualis quie¬tatur in apprehensione veri tantum et ita in Deo, qui veritas. Unde, cum motus desiderii spiritus sit de sua natura ad centrum vitae, Deum, tamen, quia est liber motus et adiunctus potentiis in corpus et mundum conversis, hinc est debilis in actuali virtute motus sui desiderii, cum sine adiutorio inferiorum potentiarum non possit ponere in actu. Et ob hoc in motu suo varie fluctuat. Nam quandoque impellitur, ut spiritaliter ad cen¬trum via caritatis pergat, et hic impulsus est a spiritu bono ad Deum converso, quia con¬versus convertere nititur et aversus avertere. Quare, quando spiritus in mundum pergit, in¬stinctu maligni hoc agit. Varii autem sunt motus a mundo versus ve¬ritatem, pacem et quietem, licet omnes in virtute motus caritatis includantur. Unde quilibet motus a quadam virtute iuva¬tur, ut sic «administratorii spiritus», qui talibus motibus divinis praesunt, nostrum spiritum ad¬iuvent et conducant. Et ita nos instruit Christus, quo modo spiri¬tum talem angeli illi, per quorum imperia motus est spiritus, ut ad Deum pertingat, quasi ipsum associantes praesentant Deo, dum hunc mun¬dum exit, Lucae XVI. Sic etiam ‹maligni spiritus› praesunt motibus variis concupiscentiae; quae quidem concupi¬scentia principatum tenet et includit omnes mo¬tus mundanos, ut nos instruit sanctus Johan¬nes in Canonica. Unde, dum maligni instinctus aggrediuntur spiritum nostrum, ut se ad extra moveat, eum ducunt aut in regnum potestatis avaritiae aut su¬perbiae aut luxuriae; et hiis regnis praesunt prin¬cipes tenebrarum, ut Lucae IIIIo et Ad Ephesios IIo legitur. Sunt et multae provinciae magnae in quolibet regno sicuti multae sunt species superbiae aut avaritiae aut luxuriae, quibus singulariter prae¬sunt maligni. Unde spiritus illi ma103valigni, per quo¬rum dominia hic spiritus pergit, ipsum conco¬mitantur seductionibus et blanditiis et apparen¬tiis bonis, ut exutum et redire non potentem ip¬sum principi tenebrarum praesentent. Et cum noster intellectus humanus non pos¬set se ob suam infirmitatem iuvare ratione aut sensu, ut ad veritatem, quae Deus est, attingeret, cum Deus non sit ratione attingibilis nec veritas, uti est, sed imago veritatis, hinc remansit homo ignorans et involutus umbris et seductionibus et sub potestatibus illis aëreis et tenebrarum, ut probat Apostolus Ad Ephesios 2o et aliis locis. Volens itaque Deus in homine quasi in natura, in qua mundus est, unire, ut «micro¬cosmos» dicatur, finire et perficere virtutem creatricem et ostendere potentiam suam a sae¬culis absconditam et infirmitatem humanam ‹eripere de potestate principum tenebrarum› et ad summitatem vehere, ‹despexit tempora ignorantiae›, ut ait Paulus Actuum XVII, et ‹misit Filium suum›, in quo ‹restauravit uni¬versa›, in quo credentes renascimur Spiritu Sancto lucem recipientes spiritalem in par¬ticipatione lucis Spiritus Christi; cum quo uniti ‹filii adoptionis› Dei et resurrectionis vitae in ipso efficimur in hoc mundo per fidem, spem et caritatem recipientes sic Spiritum Sanctum, qui est spiritus translationis, in quo de hoc mundo ad regnum aeternae pacis gloriosa frui¬tione transferimur. Unde patet, quo modo nos in esse perveni¬mus per virtutem Patris Creatoris; et est hoc esse naturae. Deinde per virtutem Verbi incarnati possibi¬litatem filiationis Dei assequimur; et hoc quidem est esse gratiae. Ultimo hanc filiationis possibilitatem assequi¬mur per virtutem Spiritus Sancti; et hoc est esse gloriae. Creat Deus hominem, quia Pater, adoptat fi¬lium in Filio, instruit in Spiri103vbtu Sancto, ut re¬gnum adipiscatur. Noster igitur spiritus iam discernere potest et ‹probare spiritus, si ex Deo sunt›, si scilicet sunt instigantes aut pellentes ad motum caritatis, pa¬cis et veritatis, aut si sunt alii spiritus, ut sic mo¬tum spiritalem acceptet aut refutet. Et videt, quo modo renasci debet in Spi¬ritu Christi et captivare debet suum intellec¬tum in ipsius ministerium, ut sit spiritus ac virtus Christi in eo operans et vivens et ip¬sum a mortuis resuscitans, ad vitamque perdu¬cens, sicut et Christum resuscitavit, ut sic no¬ster spiritus per inhabitantem Spiritum Christi in eo et eius virtutem in unitate Christi adoptio¬nem filiorum Dei assequi valeat regna¬turus in gaudiosa vita cum Deo semper bene¬dicto. Notae Quo modo diversorum ordinum spiritus experiamur 104ra Venari possunt spiritus ex specifica differen¬tia motuum, uti philosophi de intellegentiis dixe¬runt tot esse intellegentias quot orbes et tot or¬bes quot varietates motuum in caelestibus. Virtus enim illa, quam motus explicat, pote¬stas seu spiritus dici potest etc. Unde, quando in variis individuis eiusdem speciei eundem instinc¬tum spiritalem reperimus, spiritum quendam di¬cere possumus, cuius virtutem participant indi¬vidua. Et sic caelum seu regnum illius spiritus est species illa quasi orbis, cui praeest, sicut in ele¬mentis varios et specificos motus seu instinctus experimur et in elementatis, mineralibus, vegeta¬bilibus, sensibilibus. Ita et conicimus varios spi¬ritus esse. Et hii spiritus sunt intellectuales, quia secun¬dum ordinem unum regulariter et rationabiliter movent; et non sunt spiritus illi nisi ut intelle¬gentiae separatae rectrices specierum seu orbi¬um. Unde species humana secundum animalita¬tem inclinatur instinctu animalitatis ad motum desiderii carnis seu animalitatis. Sed quia homini praeest proprius et nobilis spiritus, tunc in po¬tentia illius sui proprii spiritus resistit. Et experimur in nobis illum spiritum esse, quia resistimus inclinationi carnis per ieiunia, ca¬stitatem et virtutes. Unde ultra inclinationem, quae est secundum animalitatem sub ‹principe huius mundi›, habemus spiritum, qui est liber, altus et nobilis, qui nulli rectori subest, nisi se subiciat per consensum. Nititur autem princeps animalitatis ipsum in servitutem redigere et sibi subicere. Et tunc sibi subicitur, quando per peccatum servit desideriis animalitatis. Verum si hic spiritus hominis subicit sibi spi¬ritum animalitatis, ut scilicet animalitas sibi ser¬viat ad complendum sua spiritalia desideria, quae secundum naturam spiritus, qui Deus est, sibi praesidentis sunt instinctus optimi ad vitam et veritatem spiritalem, tunc absolutus de corpore animalitatis ad caelum redit, cui praeest «magni consilii angelus», scilicet virtus divina infinita, quia virtus illa infinita erexit hominem secun¬dum animalitatem de terra. «Et tenebrae erant super faciem terrae». Ita adhuc potestas tenebrarum est super faciem ter¬renae animalitatis. Sed «inspiravit in ipsum spi¬raculum vitae», ut sic homo secundum hoc spi¬raculum vitae in imagine et similitudine Dei creatus viveret. Unde secundum spiritum illum, quem habe¬mus, 104rb qui secundum Deum in nobis creatus est, habemus naturam seu instinctum divinum, qua absoluti de animalitate, cum in nobis potestas tenebrarum nihil habeat, in regionem lucis trans¬ferimur, ubi est caelum lucis, quae Deus est, «in quo non sunt tenebrae ullae». Et considera, quod sicut sub ‹principe tenebra¬rum› sunt multae potestates tenebrarum, qui sunt «administratorii spiritus» ad motum desiderii se¬cundum hunc mundum tenebrarum, qui motus, etsi sint ordinati secundum hunc mundum, non tamen secundum mundum, de quo est spiritus in¬tellectualis, qui capax est amoris veri et boni et eius degustationis in fonte, sic sunt multi spiritus lucis, qui et angeli dicuntur, qui sunt «administratorii» ad participandum «regnum lucis», cui praeest Deus, gloriosus creator universorum. Unde, sicut homo secundum sensibilem mundum potest varie temptari, ut conducatur in servitutem secundum ‹principem tenebrarum›, ita habet custodes et administratores sibi instinc¬tum lucis suggerentes.