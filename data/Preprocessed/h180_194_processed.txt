Cod. Vat. Lat. 1245 fol.106ra «Nisi abundaverit» etc., Matthaei 5o. Magister docet discipulos, quomodo assequi possint perfectionem. Nam apud Iudaeos duo genera hominum reputantur magis perfecti, sci¬licet scribae et pharisaei; sed iustitia illorum non sufficiebat illi qui debebat assequi perfec¬tionem. Intelligebant enim legem ad litteram et non ad intentionem Spiritus Sancti, unde lex processit. Unde ait: «Dictum est antiquis: Non occides. Qui autem occiderit reus erit iudicio.» Cod. Vat. Lat. 1245 fol.106ra Sic enim intelligebant legem quod nemo reus erat iudicio seu reus debuit iudicari, nisi post¬quam occiderit. Declarat magister noster quod, licet iustitia legis sic intellecta sit aliqua quoad forum saecu¬lare, ubi non fiunt iudicia de occultis, tamen non est iustitia quae sufficit perfecto, qui apud Deum non est occultus sed manifestus. In scribis enim quaedam iustitia est, scilicet legem aliis propala¬re, prout lex iacet. Unde ait: «Super cathedram Moysi sedebant scribae et pharisaei. Quae dicunt facite», supple: quia veritatem legis annuntiant. Et in hoc videntur iusti, quia officium suum ex¬ercent. Sed non sunt iusti in operibus suis. Ideo addidit: ‹Quae faciunt facere nolite.› Nam aut non faciebant quae aliis pronuntiabant, ut face¬rent, aut si faciebant, non tamen sancta intentio¬ne, sed ‹ut viderentur›. Ideo non erant iusti. Fa¬cere igitur et docere simul concurrere debent in his qui praesunt, ut sint magni in regno caelo¬rum, ut statim praemittitur ante initium evangelii in textu Matthaei 5o. Deinde ille qui debet facere illud ad quod magni obligantur debet se conformare intentioni Spiritus Sancti, qui est legislator praecipuus. Nam etsi ille qui praeest putaret se servare praeceptum «non occides», quamdiu abstineret ab occisione, talis abstinentia aliqua iustitia esset, sed non suf¬ficeret, quia «qui irascitur fratri suo», iam ille ob consummatam iram «reus est iudicio», scilicet tali apud Deum. Ipse enim iam in ira consum¬mata, quantum in se est, fratrem suum occidit, quando vellet eum esse occisum, uti Iohannes apostolus in Canonica sua dicit ‹illum qui odit fratrem homicidam›. Et voluntas talis mala quae est consummata ira apud Deum pro facto iudi¬catur. Sicut qui concupiscit consummata concu¬piscentia Cod. Vat. Lat. 1245 fol.106rb uxorem proximi sui, «iam in corde suo moechatus est» et ut talis apud Deum iudicatur. Si vero talis iratus fratri ostenderet in signo aliquo iram consummatam dicendo «racha» etc., tunc ‹reus est concilio›. Intelligo concilium con¬sistorium, uti legitur: «Ibant» apostoli «gaudentes a conspectu concilii, quomodo digni habiti sunt contumeliam pati», vel synagogam iuxta illud: «Absque synagogis facient vos.» Nam illud iudi¬cium, quod communium omnium concilio fit, iustius habetur et ideo magis infamat et terribi¬lius, quia ab eo non est locus appellandi. Et licet non sit nisi ad mortem ut primum, tamen ad magis confusam et infamem. Adhuc si usque ad iniuriam verbalem se iram consummatam contra fratrem tenere ostenderit, talis «reus erit gehennae». Erat gehenna locus foetidus et abiectissimus plenus cadaveribus in valle quadam profunda prope Ierusalem. Et sic Iesus ex iudicio huius mundi, a quo ap¬pellatur ad concilium vel synagogam, et ex concilio et sententia supplicii in spirituali intellectu legem declarat, et quod ad perfectum spectat abundare in iustitia, scilicet ne reus sit propter iram, quam menti gerit contra fratrem, iudicio apud Deum sicut occisor et terribiliori iudicio propter signa mentis iram ostendentia et ultima sententia propter iniuriam verbo additam. Qui enim verbo fratrem fatuum nominat iniurioso animo, quan¬tum in eo est, ab ipso non tantum vitam sensi¬bilem, sed rationalem sublatam esse vellet. Fa¬tuitas enim est mors spiritus intellectualis. Qui nominat fratrem fatuum, sine intellectu eum as¬serit et ut bestiam habet et spernit seque extollit. Verum attendas, quia loquitur de ira contra fratrem. Irasci enim vitiis etiam in fratre non facit quem reum iudicio. Nam talis ira redundat ad vitam fratris et honorem Dei communis Pa¬tris omnium. Sed qui irascitur fratri ut fratri, ut praefertur, ille inhonorat Patrem. Si enim dilec¬tio fratris signum est quod diligens est translatus de morte ad vitam, quia qui diligit fratrem ut fratrem plus diligit Deum Patrem, propter quem diligit fratrem, ita de vita quis transfertur ad mortem, qui se dividit a fratre per iram, quia offendit Patrem vitae datorem. Quare, si Deo placere Cod. Vat. Lat. 1245 fol.106va quis debet, reconciliari ipsum prius fratri oportet, uti nos magister instruit. Consequenter munus reconciliationis cum Deo apud altare relinquendum et prius fratri, qui ali¬quid habet adversus te, reconciliandum. Nam quod fit filio Dei creatoris, fratri scilicet tuo, fit Deo Patri. Stare igitur in divisione cum fratre et velle esse in unione cum Patre est impossibile.