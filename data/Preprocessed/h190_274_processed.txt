PRIMA PARS 235ra «Loquimini ad petram coram eis, et dabit vo¬bis aquas»; Numeri 20o et in officio missae diei. Dicemus aliquid de hoc miraculo, prius tamen de evangelio. Nam «petra erat Christus» qui est salvator mundi. Qui quomodo dedit aquas, ha¬betur in evangelio nostro. De quo dixerunt Sa¬maritani: «Ipsi enim audivimus et scimus, quia vere hic est salvator mundi»; Iohannis 4o et in evangelio huius feriae. Solet communiter teneri, quod Christus in ea die mortuus est in cruce, in qua ‹in Virginis utero conceptus›, atque quod hic dies sit dies creationis saeculi. Scimus Christum mortuum in feria sexta post aequinoctium, uti hodie est sexta feria in qua festum Annuntiationis. Unde qui¬dam maximam devotionem hodie ostendunt, quasi sit vera dies mortis Christi et nostrae red¬emptionis, et illos dignum est nos imitari. Evangelium diei huius recepi, quia saepe de festo audistis. Est enim evangelium hoc plenum pretiosissimis revelationibus digne in summa fe¬stivitate recitandis; et quod principaliter est con¬siderandum in ipso, est quomodo doctrina Christi est spiritalis, quem intellectum mundus non capit. Quidam solent murmurare, quasi aliquotiens vobis simplicibus praedicem res altas nimis, sicut et discipuli hic mirabantur, quod mulieri Chri¬stus de tam altis loquebatur. Si illi attenderent, quomodo Christus mulierculae peccatrici et Sa¬maritanae, quae sola ipsum audivit, secretissima atque profundissima utiliter revelavit, mihi par¬cerent. Pluribus enim loquor, inter quos speran¬dum est aliquos illi mulierculae capaciores re¬periri. Videamus textum: ‹Christus reliquerat Iudae¬am ex causa, quam recitat Evangelista, et abiit in Galilaeam. Oportebat autem eum transire per mediam Samariam.› Intelligo: etsi via deposcebat hoc iter, tamen quia Filium oportebat esse in his quae Patris erant, ideo per mediam Samariam ibat, ut haec quae in evangelio continentur, fierent. ‹Venit ergo Iesus in civitatem Samariae quae dicitur Sychar.› Samaria: custodia Dei, Sychar: 235rb paenitentia; nam in paenitentia exsistens custo¬diam facit, ne Deum perdat. ‹Iuxta praedium quod dedit Iacob filio suo Ioseph. Erat autem ibi fons Iacob.› Omnia fuere praeordinata divinitus ad ea quae sequuntur, sci¬licet: ‹Iesus fatigatus ex itinere sedebat sic super fontem.› Hoc, scilicet Iesum fatigatum ex itinere, ostendit ipsum verum hominem, qui grave cor¬pus circumferebat prout alii homines, et non phantasticum sicut haeretici quidam dixerunt. Sedebat super fontem Iacob ibi requiem quaerens; nam sapientia quae in omnibus requi¬em quaerit, in Iacob inhabitat, scilicet in fideli vitiorum supplantatore. Sedebat super fontem exspectans, ut aquam elementalem petenti daret aquam animae salutarem. ‹Hora autem erat quasi sexta›, scilicet meridi¬es, quando incalescit aër. Sexta hora exponitur per sanctum Augustinum, quasi dies sit totum tempus mundi huius ab ipsius mundi ortu usque ad eius occasum, cuius diei horas distinguit per notabiliores immutationes in mundo factas. Pos¬set quis facere coniecturam aliam, scilicet in me¬dio illius diei apparuisse Christum in fervore so¬lis; et cum sol in sacris litteris etiam nominetur spiritus, non inepte possumus intelligere diffe¬rentiam spiritus ex horis, ut alius sit spiritus qua¬si infantilis, alius puerilis, alius ut adolescentis, alius iuvenilis, alius ut proficientis, alius ut per¬fecti seu virilis, quemadmodum Paulus distin¬guere videtur, qui dicit se parvulum fuisse, quia sapiebat ut parvulus, et postea virum, quando sapiebat ut vir, scilicet quomodo imperfectum praecedit et evacuatur imperfectio veniente perfectione. Erat autem quasi sexta hora illius diei mundi, scilicet quando sol pervenit ad maximam altitu¬dinem in Christo Iesu, qui «sol iustitiae» fuit ple¬nitudo spiritus lucis illuminantis omnem homi¬nem; semper igitur haec hora convenit Christo. Sed hic exprimitur propterea, quia ponitur eum ex itinere fatigatum; ut causam dicat, exprimit ipsum usque ad horam sextam itinerasse. «Venit mulier de Samaria haurire aquam.» Mulier carnalitas est, quae in omnibus quinque sensibus delicias suas quaerit, non in lege ratio¬nis ambulando, 235va sed in sua concupiscentia. Venit de Samaria, licet maneret in Samaria; puteus enim erat in Samaria. Sed quia venit ad fontem aquae vivae, qui non fuit de Samaria, ideo ipsa de Samaria venit. «Haurire aquam.» Est aqua in puteo, et est aqua sapientiae super puteum. Dum homo habet magnam sitim, appetit frigidum et humidum. Spiritus enim exterioris hominis inflammatus de¬siderat refrigerium. Ita Paulus gratias agebat illis, qui spiritum suum refriguerunt. Dum homo ha¬bet magnam sitim in spiritu interioris hominis, tunc desiderat sapientiam. Nam intellectus ex caritate, quam habet ad veritatem aeternam, miro zelo accenditur et inflammatur et desiderat refrigerium contra hanc sitim spiritalem. In puteo Iacob est aqua, quae humano in¬genio quaesita et reperta est, et potest signifi¬cari quoad hoc philosophia humana, quae pe¬netratione laboriosa sensibilium quaeritur. In verbo autem Dei, quod est in profundo vivi putei scilicet humanitatis Christi, est fons refri¬gerans spiritum. Et ita notemus puteum sensi¬bilem Iacob, puteum rationalem et puteum sa¬pientialem. De primo puteo, qui est naturae animalis et altus, bibit pater, filii et pecora; de secundo, qui altior in horizonte naturae, bibunt «filii homi¬num» tantum, scilicet ratione vigentes et philo¬sophi vocantur; de tertio, qui altissimus, bibunt «filii excelsi», qui dicuntur dii et sunt veri theo¬logi. Christus secundum humanitatem puteus quidem dici potest altissimus, uti canimus: «Tu solus altissimus, Iesu Christe.» In illo profundis¬simo puteo est «fons sapientiae», quae praestat felicitatem et immortalitatem. Itineratur hic puteus quia vivus, et fatigatur, quando non reperit petentem aquam vitae. Por¬tat vivus puteus fontem suae vitae ad sitientes, vocat sitientes ad aquas salutares, ut «aqua sa¬pientiae salutaris» reficiantur. Et quia nemo co¬gnoscit hanc aquam, portat puteus ipsam ad locum, ubi sensibilis aqua quaeritur, ut dum sensibilis quaeritur, etiam ipsa non quaesita re¬periatur. Sedet puteus vivus super puteum 235vb mor¬tuum, et dum quaeritur sensibilis aqua, manife¬stat se ipsam aqua spiritalis. Portavit puteus aquam suam ad secundum puteum, scilicet synagogam, ut quando doctores in synagoga convenirent et circa legis litteralem intelligentiam ex libro legis haurirent, adesset spiritalis intelligentia non quaesita et se manife¬staret. O pietas inexpressibilis! Quaerit fons vi¬vus sitientes et se pandit, ut gratis absque argen¬to et auro ematur. Ematur dico, ut transeat in possessionem ementis. ‹Dicit Samaritanae Iesus: Da mihi bibere›. Petit Iesus cottidie in paupere, qui eius est, haustum aquae, ut det aquam vitae. Sunt haec notanda, quia pauperes et indigentes sunt sem¬per nobiscum, ut semper possimus commutare temporalia in aeterna. Pauperes sunt nobis ne¬cessarii ad vitam aeternam, sicut nos sumus ipsis necessarii ad hanc vitam temporalem. Petit Chri¬stus, ut excitet ad recipiendum. Quasi quis pe¬teret sibi aliquid dari de aliquo clauso magno sacco, in quo foret aliquid, licet modicum aeris, ut dum aperit saccum ad dandum, impleat pe¬tens saccum de auro. Ille petit potius, ut donet quam accipiat, sed petit, ut aperiatur clausum re¬ceptaculum. Dicit propheta in persona Dei: ‹Aperi os tuum, et implebo illud.› Dum aperitur thesaurus aeris, impletur auro, quia aperiens «centuplum ac¬cipiet et vitam aeternam possidebit». Subiungit Evangelista: «Discipuli enim eius abierant in civitatem, ut cibos emerent.» Recedere a Christo, etiam ad emendum ne¬cessaria sensibilis vitae, est abire. Emebant cibos a Samaritanis circa meridiem. Habebant igitur unde emerent; quod est contra illos haereticos, qui apostolici dicuntur; de quibus Augustinus in ca¬talogo haereticorum. Unde habere pecunias non contradicit evangelio, sed esse debent habentes, quasi non habeant, scilicet sine appositione cordis, ne potius habeantur quam habeant. Tunc habent ob necessitatem victus, non ex cupiditate. Samaritana autem dicebat ad Iesum, qui petit bibere: «Quomodo tu, Iudaeus cum sis, bibere a me poscis, quae sum mulier Samaritana? Non enim coutuntur Iudaei Samaritanis.» Iudaei ha¬bebant Samaritanos pro excommunicatis, quia scismatici erant, 236ra scilicet scissi ab ipsis in multis. Non enim recipiebant Vetus Testamentum ex¬ceptis quinque libris Moysi, et ideo non solum non comedebant et bibebant simul, sed etiam ex eodem vase non bibebant et cetera. Scivit mulier Christum Iudaeum ex aliquo signo extrinseco, quod distinxit Iudaeum a Samaritano, admira¬batur de transgressione, quasi Christus Iudaeus transgressus foret observantiam Iudaeorum in hac petitione. Discipuli emerunt cibos et Chri¬stus petit potum a Samaritanis. In quo docemur quod lex nobis peregrinantibus non est posita, quin cum excommunicatis propter necessitatem inevitabilem possimus communicare. «Respondit Iesus et dixit ei: Si scires donum Dei, et quis est qui dicit tibi: Da mihi bibere, tu forsitan petisses ab eo, et dedisset tibi aquam vivam.» Ac si diceret: Mihi licet pro tua salute tibi communicare. Et attendamus verba: «Si scires donum Dei». Iesus nobis datus est tamquam supre¬mum donum Dei. Et alibi spiritus Iesu, qui est et spiritus Patris, donum dicitur, et homines dicuntur participare hoc donum, qui sunt spiritales. Iesus ut donum Dei dicitur gratia. Unde spi¬ritalem gratiam Iesu participantes scilicet illi qui de plenitudine eius recipiunt, sunt per gratiam spiritalem virtuosi, scilicet quia recipiunt fidem, sapientiam, scientiam et ceteras virtutes quae sunt Christus. Scire illum quis est, est scire fon¬tem misericordiae aquae vivae; quare sciens ‹pe¬tit et accipit›. Qui igitur tantae virtutis est, non subest observantiae Iudaeorum. «Dicit ei mulier: Domine, neque in quo hau¬rias habes, et puteus altus est.» Haec sic Spiritus Sanctus ordinavit, ut de corporali aqua mulier successive duceretur ad spiritalem, de qua lo¬quebatur Iesus. Attende quomodo haurire ne¬cesse est cum labore et ingenio omnem aquam, quia omni homini «puteus altus est». – Putabat mulier Iesum non posse habere aquam nisi eo modo quo alii, sicut nemo efficitur doctus, nisi laboriose hauriat in profundo puteo, ex scriptu¬ris scilicet, in quibus latet latex. Ideo interrogat: «Unde ergo habes aquam vivam?» Et si velles dicere te communes homines excedere, qui non habent aquam nisi hauriant eam, «numquid tu maior es patre nostro Iacob, 236rb qui dedit nobis puteum, et ipse ex eo bibit et filii eius et pecora eius?» Ac si diceret: ille qui dedit nobis puteum et bibit ipse et filii et pecora eius ex eo, non potuit aliter dare quam ut habetur, nec ipse nisi hauriretur aquam habuit. «Respondit Iesus et dixit ei: Omnis qui bibit ex aqua hac, sitiet iterum. Qui autem biberit ex aqua, quam ego dabo ei, non sitiet in aeternum, sed aqua, quam ego dabo ei, fiet in eo fons aquae salientis in vitam aeternam.» Non respondit, unde habuit; non enim habet principium ab alio, quod est principium. Ipse autem principium, qui loquebatur sapientia quae et fons, sapientiae est principium. Nota quomodo in visibilibus nulla est spes salutis ponenda; non enim possent visibilia, quia temporalia sunt, praestare immortalem felicita¬tem. Bibere aquam quae videtur, est ad tempus corporalem sitim exstinguere. Sed lapso tempore iterum sitiet propter defectum, perinde ac si prius non bibisset. Temporalia per partem partiuntur et num¬quam totaliter haberi possunt, quia sunt in fluxu. Ideo pars post partem appetitur, quia pars non satiat nisi partialiter et temporaliter. Spiritualia autem impartibilia non nisi totaliter et perfecte habentur. Iustitia enim apud quemlibet iustum est ex integro, non divisa per iustos. Unde iusti¬tia Petri iusti est et iustitia Pauli iusti, qui una iustitia quae Christus est, iusti sunt. Ideo iustus Petrus non desiderat iustitiam Pauli; iusto enim nihil deest iustitiae. Spiritalis aqua non satiat temporaliter, quia non est temporalis nec visibilis, sed aeterna et invisibilis. Illa fit fons saliens in vitam aeternam. Fons saliens est vivus, qui semper infundit se semper sitienti. «Non sitiet», quasi deficiat sibi aqua illa, sed bene adhuc sitiet, quasi numquam satis capere possit de tam dulci refrigerio. Ideo saltus ille est vita aeterna, quia est fontis indefi¬cientis. Si quis haustam aquam concipit in ventre converti in fontem salientem, ille concipit si¬militudinem fontis spiritalis. Et quia alias de hoc me audistis, transeo. Hoc solum attendas, nam dixit de spiritu, quem credentes recipiunt: spiritus est ut fons, unde non capitur 236va ut aqua fontis, sed ut fons. Qui bibit sensibilem aquam, non bibit fontem. Si posset bibere fontem, numquam sitiret, quia in ipso esset fons vivus. Qui bibit spiritum, bibit fontem scaturientem. Spiritus enim est quasi scintilla ignis Dei, qui dicitur «ignis consumens», qui cum in terram mittitur, fit fons emanans ignem, scilicet quia ardet in spiritu inconsumptibili sicut quaelibet scintilla ignis, si cadit in materia combustibili, de sua potentia fit vivus ignis crescens continue, si sibi non deest materia. Ita de aqua. Nam aqua viva est in eo, quod viva etiam similis scintillae ignis. Fit enim fons se ipsum multiplicans inde¬ficienter. Attende differentiam inter generationem temporalem et aeternam; nam pater generando temporaliter communicat filio potestatem tem¬poralem generandi. Virtus enim seminis patris quae datur, fit fons generandi in filio sicut in patre. Sic virtus spiritus Christi formans seu ge¬nerans filium spiritalem fit fons in ipso secundum naturam spiritus, scilicet fons qui de se ipso aeter¬naliter vitaliter movetur. Unde est semen divinum, scilicet spiritale. ‹Spiritus enim Deus est.› Et nota quod haec generatio dicitur regenera¬tio, quia oportet naturam nostram spiritalem de¬nuo nasci. Sicut spiritus rationalis in sciente est denuo natus, quia homo ignarus secundum na¬turam factus est quoad hoc alius homo, scilicet sciens, non quod aliquid intraverit ab extrinseco in hominem interiorem visibile vel imaginabile – sic denuo nascitur spiritus noster, in quo est semen Dei seu scientiae vitae, non per immis¬sionem alicuius visibilis aut intelligibilis – sed virtute altissimi obumbrantis spiritum et ipsum immutantis et ad se convertentis, sicut placidum obiectum tristem animam immutat ad laetitiam et ad se convertit. Unde sicut Filius Dei denuo natus factus est Filius hominis virtute altissimi, sic Filius hominis denuo natus virtute altissimi fit filius Dei. Adhuc nota quod intellectus nobis datus est cum virtute seminis intellectualis. Unde in se habet principium fontale, mediante quo in se ipso generat aquam intelligentiae, et fons ille non potest nisi aquam suae naturae producere, scilicet humanae intelligentiae, sicut intellectus principii ‘quodlibet est vel non est’ producit 236vb aquas metaphysicales, ex quibus alia flumina sci¬entiarum emanant indesinenter. Sed si altius principium divinum a Deo intellectualem illam naturam excellens, quae excellentia fides dicitur, infunderetur spiritui, fons ille divinus vivas, ve¬ras et aeternas aquas flueret. Sic dicebat Chri¬stus, quomodo flumina quae de ventre credentis a spiritu recepto fluunt, sunt flumina quae in ventre sive spiritu hominis, qui recepit Spiritum Dei per fidem, ab intra aeternaliter fluunt. «Dicit ad eum mulier: Domine, da mihi hanc aquam, ut non sitiam nec veniam huc haurire.» Adhuc non pervenit mulier ad spiritum, sicuti et hodie plurimi Christiani, quemadmodum Iu¬daei et Sarraceni communiter, capiunt intellec¬tum futurorum promissorum ex his, quae sensi¬biliter appetunt. Ideo opus fuit, ne mulier dic¬tum Christi stultitiam putaret, ut ait Apostolus, scilicet quod carnales non sapiunt ea quae sunt Spiritus, sed stultitiam reputant, quod Christus ad miraculum veniret, ut sic prophetam admi¬rando ad dicta eius spiritum applicaret. ‹Dicit ei Iesus: Vade, voca virum tuum. Re¬spondit mulier et dixit: Non habeo virum. Dicit ei Iesus: Bene dixisti quia ‘non habeo virum’; quinque enim viros habuisti et hunc, quem ha¬bes, non est tuus. Hoc vere dixisti.› Forte, ut Nicolaus de Lyra ponit, habuit quinque le¬gitimos et, quem tunc habuit, putabatur etiam esse suus legitimus, sed non erat suus. Ideo Iesus dixit: «voca virum», ut demum secreta eius se scire manifestaret. «Dicit ei mulier: Domine, video quia propheta es tu.» Prophetam dicit, quia occulta vidit. Unde coepit dubium inquirere ab eo, quia Iu¬daei dicebant in templo orandum, Samaritani in monte ibidem Gazarum nomine. Et dixit: «Pa¬tres nostri in monte hoc adoraverunt, et vos di¬citis, quia Hierosolymis est locus, ubi adorare oportet.» Patriarchas et patres Veteris Testamenti dicit patres, qui in montibus adoraverunt. Cur autem in illo monte, Lyra ponit ex Iosepho. ‹Dicit ei Iesus: Mulier crede mihi, quia veniet hora, quando neque in monte hoc neque Hiero¬solymis adorabitis Patrem›, scilicet quando Deus cognoscetur non capi loco, tunc quisque intrabit cubiculum suum et in secreto orabit. «Vos adora¬tis, quod nescitis, nos adoramus, quod 237ra scimus, quia salus ex Iudaeis est.» Legi veteres unum Deum invisibilem colentibus hoc improperasse, scilicet quod adorarent Deum, quem nescirent. Utique Deus est incognitus omnibus. Sed dicit forte «vos adoratis», id est petitis, «quod nescitis, nos» autem, qui scilicet sumus veri Iudaei et in¬telligentiam habemus spiritalem vitae futurae, «adoramus, quod scimus», petimus enim salu¬tem. «Salus autem ex Iudaeis est», nam ex Iudae¬is est propalatio seu manifestatio salutis. «Sed venit hora et nunc est, quando veri ado¬ratores adorabunt Patrem in spiritu et veritate.» Ecce quomodo explanat se ipsum, scilicet quando supra dicebat: «nos adoramus, quod sci¬mus», nos scilicet, qui intelligimus spiritaliter scripturas. Illa «hora venit et nunc est», scilicet tempore ipsius Christi, quando ipse et sui veri adoratores et eos sequentes «adorabunt Patrem in spiritu et veritate», hoc est scire spiritalem intelligentiam Veteris Testamenti. ‹Nam et Pater quaerit, qui adorent eum.› «Quaerit», scilicet per me Filium suum, «qui adorent eum»; hoc autem fieri nequit nisi «in spiritu et veritate». Quia «spi¬ritus est Deus». Spiritum dicit Deum, et Deum dicit Patrem, «et eos, qui adorant eum, in spiritu et veritate oportet adorare». Attende quomodo non ore adoratur Deus, sed spiritu, quia spiritus spiritu adoratur. Spiritus alloquitur spiritum spiritaliter, non sensibiliter. Nam veritate oportet, ut creator adoretur. In spiritu igitur, qui solus potest videre veritatem, potest Deus, qui spiritus et veritas est, adorari. «Dicit ei mulier: Scio quia Messias venit qui dicitur Christus.» Mulier dixit se scire quod Mes¬sias venit. Evangelista exponit Messiam scilicet: «qui dicitur Christus.» «Venit»: ad praesens, est in veniendo et est in proximo. Hoc scire potuit, quia Samaritani, qui quinque libros Moysi recipiunt, crediderunt ipsum venturum, quando «aufer[rer]etur sceptrum de Iu¬da», sicuti tunc factum fuit. Ita audiverat effluxum tempus, et ideo non dubitavit ipsum venire. Subiungit quis debeat ille esse dicens: «Cum ergo venerit ille, nobis annuntiabit omnia», sci¬licet illa dubia quae sunt, solvet et veritatem in omnibus annuntiabit. Ecce fidem Samaritanae <in> Christum praeconem veritatis, Christum ver¬bum veritatis, Christum, in quo plenitudo veritatis, Christum omnia scientem et ad237rbnuntiantem, Chri¬stum pacem omnia pacificantem, Christum con¬cordatorem omnia concordantem, Christum oc¬cultorum revelatorem et «Dei sapientiam». Et nota quomodo exspectabatur Christus tamquam omnium arbiter, et cuius iudicio om¬nes stare deberent. Et quia ipsa mulier talem de Christo fidem habuit, ideo ut ipsa crederet, quae Christus ei dixit, «dicit ei Iesus: Ego sum, qui loquor tecum». Iesus se illi mulieri manifestavit in hoc nomi¬ne, ut per ipsam alii Christum exspectantes ad fidem pervenirent. Cur autem dixit: «Ego sum qui loquor te¬cum»? Deus dicebat ad Moysen: «Ego sum qui sum.» Christus dixit: «Ego sum qui loquor te¬cum», quia legatus annuntians omnia. Ac si di¬ceret: Tu me in verbo Christum cognosce. Perducto igitur colloquio ad hoc «continuo venerunt discipuli eius et mirabantur, quia cum muliere loquebatur», scilicet profunda mysteria. «Nemo tamen dixit: Quid quaeris aut quid lo¬queris cum ea?» scientes quod ipse, qui sine cau¬sa nihil fecit, admirationem eorum sciret et eis, si vellet, ad cogitationes ita bene sicut ad interro¬gationes responderet. «Reliquit ergo hydriam suam mulier et abiit in civitatem et dicit illis hominibus: Venite et videte hominem, qui dixit mihi omnia quaecumque fe¬ci. Numquid ipse est Christus?» Propter hoc Christus locutus fuit mulieri, ut ipsa sic faceret. Attende: «Reliquit hydriam suam mulier», ne in cursu ad vocandum tardaretur, sicut omnes bona nova annuntiantes, quorum primi evangelistae, facere debent, qui omnia re¬linquere debent, ut Christum evangelizent. Nam relinquere hoc casu est lucrari. Quanto quis plus reliquerit, tanto plus mercedis recipiet ab eo, cu¬ius adventum aut notitiam scilicet gloriam et ca¬ritatem fideliter publicat. Dicebat mulier Iesum sibi omnia dixisse, quae fecit; in hoc quod sibi principale dixit, omnia dixisse videtur, scilicet quia ita facile erat sibi alia dicere sicut illud. In quo ostendit se Chri¬stus ei ut secretorum cognitorem. Ideo illum Christum esse debere credens, ut venirent et Christum viderent, quem omnes videre exspec¬tabant, invitabat. Attende Christum esse hominem omnium se¬cretorum etiam praeteritorum cognitorem. Sed haec 237va cognitio in homine indicat illum esse homi¬nem pariter et Deum, quia solus Deus est, quem nihil latet. Qui enim cor scrutatur, Deus est. Et «exierunt de civitate et veniebant ad eum». Fuit Iesus attentus ad ea quae mulier fecit in civitate, et vidit in spiritu Samaritanos venire et de fructu salutis eorum cogitans non mandu¬cabat. ‹Interea rogabant eum discipuli eius dicentes: Rabbi manduca! Ille autem dixit eis: Ego cibum habeo manducare, quem vos nescitis. Dicebant ergo discipuli ad invicem. Numquid aliquis at¬tulit ei manducare? Dicit eis Iesus: Meus cibus est, ut faciam voluntatem eius qui misit me, ut perficiam opus eius.› Ecce quomodo ducuntur discipuli de uno ad aliud, scilicet de visibili cibo ad spiritalem. Facere voluntatem mittentis, sci¬licet perficere opere illam voluntatem, est cibus missi ut missi; nam legatus ut talis nullum habet alium refectionis cibum quam facere voluntatem domini sui, qui ipsum misit. Sic omnes apostoli quia missi a Christo sicut Christus a Deo Patre, non faciebant nisi voluntatem Christi. Ita et nos praelationis onus circumferentes, qui in eorum loca successimus, curare debemus Christi vo¬luntatem perficere. Ita et vos servi Christi per¬ficere debetis eius voluntatem, quae est, ut sitis sancti. Opus episcopi esse debet, ut vos sanc¬tificet et mundet verbo Dei; opus vestrum, ut sitis oboedientes et ad mundationem recipien¬dam intenti. «Nonne vos dicitis, quod adhuc quattuor menses sunt, et messis venit?» Ideo apto tem¬pore legitur hoc evangelium, cum quattuor men¬ses sint ad messem. «Ecce dico vobis: Levate oculos vestros et videte regiones, quia albae sunt ad messem.» Samaritani qui in campo apparuerunt prope puteum, ubi Christus erat cum discipulis, ut Christum reciperent et invitarent, fuerunt quasi regio alba ad messem propinqua. Sequitur: «Et qui metit, mercedem accipit, et congregat fructum in vitam aeternam.» De qui¬bus: qui metit, fructum in vitam aeternam con¬gregat. Ideo mercedem accipit, cum faciat utiles labores. Attende, quomodo in hoc mundo ho¬mines seminantur et post messem 237vb fructus in aeterna vita congregantur: Homo, qui facit fruc¬tum spiritalem, quia spiritus a Deo creatus se¬minatur in terra – ille fructus separatur a terra et congregatur in regno caelorum. Nota hominem in meliori statu, scilicet quando maturior est uti blada: tollitur de mundo, ut in fructu maturo bene per solem iustitiae decocto sanctis uniri possit in horreo Dei. Ecce fructum spiritus no¬stri Deo valde acceptum. Alibi, ubi loquitur de ultima separatione bonorum et malorum, ange¬los dicit messores. Hic, ubi de fidelibus, qui ab infidelibus separantur, loquitur, dicit messores esse apostolos, seminatores prophetas. Ait enim: «Ut et qui seminat, simul gaudeat et, qui metit. In hoc est enim verbum verum, quia alius est qui seminat, et alius qui metit. Ego misi vos metere, quod vos non laborastis; alii laboraverunt, et vos in labores eorum introistis.» Ac si diceret figulus ad manus: Alii, scilicet pe¬des, laboraverunt et aptaverunt lutum calcando et terram capacem formae faciendo. Vos autem introistis in laborem eorum, scilicet ibi continu¬ando et formam atque perfectionem faciendo, ut et tam pedes quam manus gaudeant de fructu, qui exinde provenit. Unum est corpus Christi mysticum, et omnia membra eius per ipsum om¬nia faciunt: pedes per corpus et corpus per pe¬des. Dicit homo se ambulare, quando per pedes vadit. Sic Christus orat in nobis et nos in illo, et cum nos dicimus in illo, ille dicit in nobis. Dicit Augustinus: «Noli aliquid dicere sine illo, et ille nihil dicet sine te.» Idem: «Qui mem¬bra sunt corporis Christi et dicunt se sanctos non esse, iniuriam faciunt capiti, cuius membra facti sunt.» Et nota quomodo quisque Christianus in Christo gaudet de bono cuiuslibet, quia omnes in Christo unum corpus sumus, ut ait Apostolus. Sicut igitur opus oculi fit per hominem, quia homo videt oculo vidente, sic medio hominis omnia membra operantur. De bono igitur unius membri gaudet totum corpus Christi et per me¬dium corporis omnia membra corporis. Ita unus intrat in labores alterius, et est commune utrius¬que bonum. Hoc evenit ex identitate corporis, cuius «caput Christus», qui non est alius «heri et hodie», sed idem semper. Et qui accedit, ut fiat membrum, adhuc alio¬rum gaudium participat, quia et aliorum opera 238ra sibi etiam cum ipsis sunt communia, sicut de membris capituli aut conventus, qui licet hodie incorporetur, gaudet tamen de acquisitis cum aliis et includitur in conventu etiam in gestis ante eius incorporationem propter identitatem capi¬tuli seu corporis capituli. Aut praecisius: sicut de humanitate Christi; nam quia accessit ad identi¬tatem personae, ideo dicimus hunc hominem Christum creasse mundum, licet advenerit hu¬manitas post creationem. Quidam ponit etiam exemplum de nutri¬mento, quod hodie convertitur in naturam aliti; de quo post conversionem verificatur illud quod homo prius fecit, antequam sumeret cibum, qui modo transivit in naturam hominis illius et est homo factus post conversionem. Et ideo nota quod omnis Christianus propter unitatem corporis Christi, in quo est membrum, dicere potest cum psalmista: ‹Particeps ego sum omnium timentium te et custodientium› et ce¬tera, quia omnes operationes et passiones sunt communes. Sic Paulus dicebat ad Corinthios: «Omnia vestra sunt, sive Paulus sive Apollo sive Cephas sive hic mundus sive vita sive mors sive praesentia sive futura: omnia vestra sunt, vos autem Christi, Christus autem Dei.» ‹Et haec est communio sanctorum.› Dicebat Magister Echardus super Iohan¬nem in hoc passu: «Si diligerem proximum ita intense sicut meipsum, utique omnis gloria, ho¬nor, meritum et omne bonum eius ita foret meum sicut suum, et sic mihi saperet in illo sicut in me ipso, et sua omnia essent mea sine omni differentia discretionis. Propter quod fortassis proximus dictus est quod de pari, non plus nec minus diligendus sit.» Sicut «si Deum diligo ut debeo, scilicet ex toto corde, tota anima, tota mente et ex omnibus viribus», tunc «nihil utique diligo, quod in Deo non diligo, et in quo Deum non diligo». Et aliud mandatum dilectionis pro¬ximi est simile huic, ut Christus dicit. Sed quis¬que non minus tenet locum in ordine suo, sicut una est vita totius corporis, et gaudet omne membrum de vita alterius et compatitur de infir¬mitate, tamen pes ut pes gaudet et oculus ut oculus. ‹Et haec est communio sanctorum›, quia con¬tentatur quilibet de suo, ut de collectione man¬nae legitur, sicut contentatur quodlibet mem¬brum de loco et ordine suo in corpore. Homo divinus est iustus, ideo illud placet ei, quod Deo placet. Quare gaudet 238rb plus de bono, quod iu¬stior assecutus est, quam si ipse foret assecutus, puta «plus amat gloriam Dei in Paulo quam in se ipso; sed amando fit sibi illud proprium», quia «bonum in se habet, quod amat». Sicut enim visibile habetur in vidente videndo, sic amabile in amante amando. «Sed quo quis id ipsum amat intensius, hoc ipso habet verius et gaudet dulcius.» Et adverte quod quamvis ignis «appetat esse immediate cum sphaera lunae, pars tamen infi¬ma seu media ignis quiescit citra, ideo quia habet idem esse cum suprema parte ignis. Esse enim totius ignis aeque immediate est in toto igne et per ipsum totum ignem. Hinc est quod pars in¬fima sphaerae ignis» per formam totius «imme¬diate coniungitur sphaerae lunae sicut» pars me¬dia aut «suprema. Ita de quolibet sancto qui pars est ecclesiae triumphantis, sic est par gaudium omnium electorum in dispari claritate», sicut di¬cebat Augustinus. Pondera bene, ubi Iesus dicit: «Ego misi vos metere, alii laboraverunt, et vos introistis in la¬borem.» Ex eo, quod quis ad hoc a Christo mittitur, tunc intrat in labores sanctorum etiam per ip¬sum missorum. Verbum enim Dei misit omnes, et ita est una quaedam legatio omnium sicut unus mittens, multi autem missi, qui sibi succe¬dunt et unius legationis mercedem recipiunt. Christianus qui membrum Christi est, est et membrum sanctorum. Ideo mittitur ut metat; tamen praedicator qui mittitur a Christo ad me¬tendum, quia mittitur aliorum praedicatorum in¬trat labores et cetera. Sequitur in textu: «Ex civitate autem illa multi crediderunt» «propter verbum mulieris testimo¬nium perhibentis: Quia dixit mihi omnia quae¬cumque feci.» Nota quomodo miraculum generat naturaliter quodammodo fidem, et iam clare constat Chri¬stum propter hoc illud miraculum fecisse. «Cum venissent ergo Samaritani ad eum, rogaverunt, ut ibi maneret, et mansit ibi duos dies, et multo plures crediderunt in eum propter sermonem eius.» Ecce ideo mansit duobus diebus, ut praedi¬caret et converteret ad fidem et salvarentur. «Et mulieri dicebant: Quia iam non propter sermonem tuum credimus», ne scilicet ex debili testimonio mulieris dicerentur 238va fidem recepisse. «Ipsi enim audivimus et scimus, quia vere hic est salvator mundi.» Qui adhuc non est virtuosus, potest testimonio alterius per auditum cogno¬scere virtutem et per fidem et «per speculum in aenigmate» «intuetur procul» (Iob 36o), sed ha¬bens virtutem cognoscit ex se ipso, scilicet per esse virtutis, et virtuosi cognoscit «facie ad faci¬em». Sic dicunt isti: «Ipsi audivimus et scimus» et cetera. Fides intrat per auditum et ex fide scientia oritur. Scientia est visio facialis; Genesis <32o>: «vidi Dominum facie ad faciem, et salva facta est anima mea.» «Haec est cognitio vera», «quando actus cognoscuntur per esse, effectus per cau¬sam, tunc non indiget testimonio alieno, sed in se ipso habet testimonium.» Potest dici quod habens fidem formatam, quia talis est christi¬formis in virtutibus, quae Christus sunt, ille in se habet testimonium de Christo qui est virtus vir¬tutum. Qui autem habet informem fidem, habet testimonium de foris. Haec sic dicta sint ad praesens de evangelio et prima parte sermonis. Sequitur secunda quae erit brevis. SECUNDA PARS Dicit thema: «Loquimini ad petram coram eis, et illa dabit aquas.» Terra sacratae Virginis dedit nobis petram, ad quam si loquimur, dabit nobis aquas. Petra est puteus ille vivus, de quo diximus in evangelio. Est lapis angularis, qui duos iungit parietes: erat gentilis populus, quem Iudaicus propter idolatriam abominabatur; erat Iudaicus, quem gentilis exsecrabatur propter graves caerimonias. Lapis ille iunxit pacifican¬do, tollendo illa quae causa odii fuerant. Altius alias audisti in quodam festo apostolorum me de hoc. Hic autem Christus vocatur petra deserti in loco, ubi nihil crevit, nec ficus nec vinea nec poma granata, in deserto Syn. Haec petra ex ter¬ra nata est, in terra inculta virginea. Petra sine semine, sine cultura, sola virtute solis nascitur ex terra; sic Christus de Virgine. In petra sicca non solum reperitur aqua, sed fons vivus qui venit de thesauro Dei. Et illi experiuntur ibi fontem esse, qui credunt et accedunt per fidem et fusa ora¬tione, prout Moyses et Aaron in verbo Dei lo¬quuntur ad petram. Et attende ad historiam: Contradictio et mur¬mur fuit in populo, quasi seducti, quia carerent in deserto aqua, qui anhelabant 238vb ad terram pro¬missionis, ac si dicerent: Qualis est iste Deus qui promittit terram tam bonam et ducit nos ad mortem, quia deficiemus propter sitim. Unde ut Deum in promissis potentem experirentur, os¬tendit potentiam verbi dicens ad Moysen et Aaron, ut loquerentur ad petram et daret aquas; quod et factum est. Verbum Dei, non petra, de¬dit aquas, sed verbum in petra fuit thesaurus Dei apertus ad dandum vivas aquas. Aqua illa tam largiter fluens habuit initium in verbo seu im¬perio omnipotentis. Omnis enim fons ex aqua maris habet, unde pascitur eius viva effluentia. Aquae enim omnes ex mari fluunt et ad mare refluunt; non sic in hac petra, sed a creatore aquae vivificabatur eius fluxus. Laudemus Virginem, quae nobis dedit pe¬tram. Prostrati oremus in deserto paenitentiae pro refrigerio et loquamur fide integra ad pe¬tram, ut Deus ex ipsa nobis gratiam et consola¬tionem fluere concedat. Si crediderimus, accipie¬mus spiritalem aquam ex spiritali petra; in qua petra, ut de Virgine apparuit visibiliter, est the¬saurus gratiae invisibilis fontis vitae omnes ae¬ternaliter vivificans.