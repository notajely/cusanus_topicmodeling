164vb «Laudans invocabo Dominum, et ab inimicis meis salvus ero.» Originaliter II Regum 22, et in Psalmo “Diligam” in ordine 17. David in die qua liberavit eum Dominus de manu omnium inimicorum suorum et de manu Saul, cecinit canticum: «Dominus petra mea et robur meum» etc., et haec leguntur in dicto ca¬pitulo 22, in quo ponuntur verba «Laudans in¬vocabo Dominum» etc. David Christum figurat, quia a Deo unctus fuit tamquam ille, qui Deo prae aliis placuit. Pas¬sus est Christus multas persecutiones in corpore suo mystico, maxime autem per saevissimum istud, Mahometh Turkum contemptorem crucis Christi nostri. Multi quidem Saraceni a fide Christi abierunt, quia ‹animalis homo quae sunt spiritus Dei percipere nequit›. Lex Christi est lex spiritus, quae loquitur de caritate seu amore spi¬ritus, quo amore spiritus noster spiritui qui Deus est conglutinatur et inenarrabili et immortali lae¬titia pascitur et vivificatur. Et quia homo anima¬lis non concipit vitam laetam nisi animaliter et sensibiliter, diabolus subtiliter inficere volens evangelium introduxit pseudoprophetam Maho¬meth quasi sciolum evangelii et scripturae, ut da¬ret intellectum animalem, qui gratus est homini animali. Sic laudavit Christum et evangelium, sed ap¬posuit falsum intellectum promittens paradisum voluptatis secundum carnem et delicias corpo¬rales. Et quoniam crux Christi est ultimum testi¬monium spiritualis intelligentiae evangelii, scili¬cet quod vita sensibilis est penitus nihili facienda et morti danda pro vita spiritus, quoniam ani¬maliter mori pro veritate vitae spiritus adipiscen¬da est transire de morte inevitabili ad vitam ae¬ternam, et hoc ex merito Christi in cruce, ideo doctrinam Mahometh diabolus 165ra videtur homi¬nibus persuasisse, ut ex ipsa veniret caput mali¬tiae filius perditionis, qui se inimicum crucis Christi constitueret. Permisit autem Deus regnare persecutorem crucis quousque illam magnam novam Romam civitatem Constantinopolitanam plenam templis sanctissimis occuparet. Nam illi inhabitatores ab unitate fidei catholicae quoad processionem Spi¬ritus Sancti scismatice recesserunt et demum fi¬dem subdole promissam in synodo Florentina ad finem habendi contra Turkum adiutorium non servaverunt. Non enim nisi delusorie acces¬serunt ad finem, ut temporale commodum as¬sequerentur. Et ideo postea ostenderunt voluisse ecclesiam Romanam decipere, quia plures, qui in recepta unitate permanere volebant, ut haereti¬cos abiecerunt. Duo itaque permisit fieri Deus, scilicet quod illi dolosi scismatici corrigerentur per subactio¬nem civitatis et boni expulsi tepiditatem christia¬norum excitarent. Sic factum est quod Turkus superbe dominaretur civitati Constantinopolita¬nae, quae per Constantinum christianum aedifi¬cata fuit, ut deceptores viderent se deceptos et Romanus pontifex ad animum reciperet crucis honorem esse etiam armis defendendum. Posuit autem in animo suo Turkus illam vic¬toriam velle extendere usque ad antiquam Ro¬mam et omnes fines christianitatis. Venit rumor propositi illius tyranni ad nos ac quod suae po¬tentiae nemo resistere posset. Longanimus Deus permisit negotium usque ad desperationem perve¬nire, ita ut omnis nostra potentia pertimesceret aggredi illum magnum Turkum, cuius exercitus aestimatur quadringentorum milium armatorum. Fecit ingenia bellica, machinas bumbardas inaudi¬tas, quibus nulli fortissimi muri possent resistere. Non curavit in terrorem nostrum praenuntiare Andoralbam castrum fortissimum et clavem regni Ungariae velle occupare et ex illo totum regnum illud potentissimum et cetera loca christianitatis. Praedicatum est populo, ut se ad occurrendum pararent. Incitationes factae sunt, sed timor omnes nostros principes invasit. Venit Turkus, deiecit muros dicti oppidi. Nulla videbatur spes resistentiae. Sed post omnem humanam desperationem pauci pauperes cruce signati contra inimicum crucis occurrerunt et clamaverunt ad Dominum, cuius se per crucis signum fideles servos profi¬tebantur, et praesente capi165rbtaneo Ungariae Iohan¬ne Huniad milite christianissimo in die sanctae Mariae Magdalenae crux Christi vicit inimicum, et turpiter de nocte aufugit Turkus caesis suis, di¬missis Christo machinis et bombardis inauditae magnitudinis et multis valde, ut sic suis propriis armis per Christum compesceretur a persecutio¬ne. Haec est dies boni nuntii, in quo recepimus plures litteras huius miraculosae victoriae. Qua¬propter convenimus, ut laudemus Deum, qui mirabili ordine memoriam crucis renovavit, agente hoc per flagellum, quo somnolenti exci¬taremur ac quod invocemus eum, qui ostendit se pium protectorem, quando tota fide ad ipsum re¬currimus, scientes quia indubie salvi erimus, si ex toto corde nos suae tuitioni commendaverimus. Dicamus igitur iuxta thema pauca de oratio¬ne, quo modo scilicet orare debeamus, ut sal¬vemur. Dicit David liberatus a persecutione: «Laudans invocabo». Ubi primum considerare debemus supplicationem duo debere continere, scilicet laudem Dei in prima riga, in secunda contritionem animae in sensu, in tertia notifica¬tionem petitionis, quam omnium regi porrigimus. Nam Climacus ait cuidam fratri hoc manife¬statum ab angelo. Ponit huius perfectae oratio¬nis typum esse, ut oremus modo quo culpabilis orat iudicem, ut sit misericors. Primum notare debemus, quod oratio non nisi a mente procedit. Carentes intellectu non orant. Unde affectus desiderii induit sensibilem vocem, et ostendit se mens desiderare valde id, quod ex corde effluit. Qui igitur orat, intelligere debet id, quod orat. Viva est oratio, ubi adest purus intellectus, qui est verbum mentis. Mens enim ut a memorando dicitur, est sine qua non fit conceptus. Concipis enim vitam in memoria habens, quo modo produceres eius conceptum. Deinde de memoria et verbo spiratur affectus et desiderium ad conceptum. Exprimitur igitur in oratione spiritus desiderii sub signis vocalibus et sensibilibus. Prorumpere in vocem est ostendere exuberantiam desiderii. Affectus ille spiritus no¬stri est penetrans caelos et pulsans aures Dei. Oportet autem eum, qui vult impetrare, at¬tentissime advertere quo modo oratio omnia creata excedit ob spiritum nostrum intellectua¬lem, qui se ipsum acuit quasi ignis, qui 165va suam virtutem ex motu multiplicat. Si recte conside¬ras, orationi cedit natura motus caeli et omnis creatura. Oravit Helias, et non pluit, et facta est sterilitas. Iterum oravit, et pluit, et facta est terra fructifera. Oravit, et ignis, cuius motus naturalis est sursum, descendit de caelo etc. Nonne sol a motu ordinario cessavit ob orationem? Habet igitur oratio quandam omnipotentiam non ex spiritu nostro, sed ex spiritu, qui in nostro spi¬ritu ex motu ignis desiderii concipitur. Sed quo modo spiritus ille concipitur in no¬stro? Certe modo quo vita concipitur in embrione. Embrio potest vivere. Et si creverit, in ordinata dispositione infunditur spiritus vitae rationalis. Est in nostro spiritu quaedam potentia concipi¬endi in se spiritum divinum, si saltim spiritus noster ordinate disponitur. Non fit conceptus in spiritu sine fide. Quod enim non credimus, spernimus et abicimus. Fi¬des igitur te posse a Deo consequi id quod petis praecedit, puta non dubitas Deo omnia possi¬bilia, ac quod ipse donat omnia bona affluenter; petis et accipis. Oportet te capacem esse doni. Petis lucem et non expurgasti densitatem opacitatis. Petis casti¬tatem et non vis deserere commercia et incen¬tiva. Petis misericordiam et non es misericors, sed habes cor durum adversus proximum. Petis temporalia non necessaria, sed non habes pie¬tatem, ut recte dispenses. Petis honores, sed non habes paupertatem spiritus, ut honor sit tibi onus ministerii multis in salutem. Capacitas spiritus tui ad spiritum Dei, qui caritas est, recipiendum consistit in conformita¬te. Similitudo iungit. Simile similem quaerit. Si vis amari, ama. Si vis spiritum veritatis, odire te oportet mendacium, quia dissimilitudo disiungit. Contraria contrariis repugnant. Si vis spiritum munditiae, odire te oportet luxuriam. Si vis spi¬ritum misericordiae, odire te oportet avaritiam. Si vis spiritum humilitatis, odire te oportet su¬perbiam. Si vis spiritum pietatis et mansuetudi¬nis, odire te oportet iram. Et ita spiritus tuus fit capax ad recipiendum spiritum bonum, quando omne id quod adversatur bono, non solum non amat, sed abhorret. Dicit thema: «Laudans invocabo». Si id lau¬das, quod petis ostende. Si laudas castitatem, quam petis ostende 165vb opere te laudare. Tunc os¬tendis, quando eius contrarium vituperas et ab¬horres et quidquid luxuriae est verbo et opere fugis ostendendo te mundum cor habere. Praepara igitur receptaculum cum timore Dei et pete perseveranter, quia ‹spiritum rectum in¬novabit Deus in intimis visceribus tuis›. Habet interior homo viscera sicut exterior. Commo¬ventur compassione viscera hominis ex naturali amore et strictitudine unius naturae ad aliam similem, sicut materna viscera super filio et fra¬terna super fratre. Motus igitur pietatis in ratio¬nali anima super naturam est, quando non pro¬cedit commiseratio ex carne et sanguine, sed ex caritate in ratione fundata. Quare dilectio Dei et proximi in Deo ostendit pium, mitem et humi¬lem spiritum esse Sancti Spiritus habitaculum. Qui igitur habet spiritum illum, habet in se om¬nia, quae petit, quia habet thesaurum omnipo¬tentem. Ille recte orat et non potest non impe¬trare, qui spiritu Dei ipsum inhabitantis orat, invocat, monetur et petit. Dicit thema: «Laudans invocabo Dominum». Non est igitur nisi ‹Dominus potens et fortis› in omni necessitate invocandus. Nam ipse solus potens est implere omne desiderium, qui dedit desiderium et voluit moveri ad petendum, in cu¬ius manu est thesaurus desiderii et omnes fines terrae, et cui nihil resistere potest. Qui in suum adiutorium illum solum Dominum invocat fide indubitabili, non erit confusus, sed salvus ab omni adversitate omnium inimicorum suorum visibilium et invisibilium, quia Dominus ille defensor est et creator visibilium et invisibi¬lium. Fides autem ipsum Dominum captivat. Fideli¬tas dominis placet, quia sine ea non est domina¬tio. Dominatio non potest nisi diligere fidelitatem et adeo diligere, quod ipsam iudicet numquam satis remunerabilem. Quanto enim magis ipsam extollit, tanto laudes eius magis augentur et principatus clarescit. Dominus igitur fideles sibi non deserit. Fides autem vult, ut quantum Do¬minum aestimas, tantum fidelis existas. Qui igi¬tur habet fidem, quod Dominus, cui servit, sit imperator vitae et mortis, in omnibus mandatis eius se fidelem usque ad mortem inclusive os¬tendit. Talis meretur in suis desideriis exaudiri, quia 166ra fidelis. Fides igitur firma et formata dat perseverantiam. Nam non dubitans Dominum daturum, non desistit a petendo. Fidelis num¬quam desperat. Pulsat igitur importune quasi violentans, quia fides magna cum perseverantia omnia impetrat. Haec sint ex tempore sic rememorata, ut cum fide et perseverantia pulsemus et cla¬memus ad Dominum, ut non deserat nos in tempore oportuno, sed ostendat nobis divino auxilio misericordiam suam et quos misimus cruce signatos, devicto inimico salutis no¬strae sanos remittat, in eius gloriam sempiter¬nam.