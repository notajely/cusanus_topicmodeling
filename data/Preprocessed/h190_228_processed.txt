150vb lin.28 Nota: dixi, quo modo meritum Christi fuit consummatum, quia in voluntate humana, ex qua meritum, fuit virtus divinae voluntatis, quando in agonia dicebat: «Non sicut ego volo, sed sicut tu» etc. Sicut igitur virtus divina est infinita, sic ipsa in unitate hypostatica, qua maior non est; in ratione meriti persona enim meretur; et unio est perso¬nalis; efficit, quod meritum non potest esse ma¬ius. Et ideo in se complicat meritum omnium humanarum voluntatum hominum, qui sunt, fu¬erunt et esse possunt. Sicut in sole considerari potest natura cor¬poralis, et illa de se non est magnae virtutis et non potest virtutem suam aliis corporibus com¬municare, quia non est radiosa. Est alia natura lucida illi unita ita quod sol ex unione utriusque naturae habet virtutem, quae sufficit huic sensi¬bili mundo ad vitam innovandam in vegetabili¬bus et animalibus etc. per suam influentiam ra¬diosam. Sic de Christo, qui est sol iustitiae, quia ex merito iustificat, et iustificatio est vivificatio animae rationalis, sicut sol sensibilis vivificat ani¬mam sensibilem.