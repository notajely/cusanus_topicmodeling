124ra «Iterum venturus est iudicare vivos et mortuos, cuius regni non erit finis.» In sym¬bolo ecclesiae. Dicitur in symbolo apostolorum per Phi¬lippum: «Inde venturus est iudicare vivos et mortuos.» Athanasius adicit: «Ad cuius ad¬ventum omnes homines resurgere habent cum corporibus suis, et reddituri sunt de factis propriis rationem.» Paulus dicit: «Omnes stabimus ante tribunal Christi.» Quo modo veniet, dicitur in Actibus Apostolorum: ‹Quemadmodum eum vidistis euntem, ita veniet.› Nubes tunc recepit eum ab oculis intuentium. Sic veniet filius homi¬nis in nubibus caeli. Ubi erit iudicium? Ioel propheta dicit in valle Iosaphat, Ioelis 3. Quid faciet? Separabit haedos ab agnis, ut qui bona egerunt, vadant in vitam aeternam, qui mala, in ignem aeternum. Quae erit forma sententiae? ‹Ite vos ma¬ledicti in ignem aeternum, qui vobis prae¬paratus est.› ‹Venite vos benedicti Patris mei, percipite regnum› etc. Quo ordine fiet? Respondeo: Uti Daniel septimo capitulo scribit, ubi videatur. Cum qua facie iudex veniet ad iudican¬dum? Ioel dicit quod «a facie eius contremuit terra, moti sunt caeli, sol et luna obtenebrati sunt, et stellae retraxerunt splendorem suum. Et Dominus dedit vocem suam ante faciem exercitus sui, quia multa sunt nimis castra eius, quia fortia et facientia verbum eius: Magnus est dies Domini et terribilis valde, et quis sustinebit eum? Nunc ergo, dicit Dominus, convertimini ad me in toto corde vestro, in ieiunio et fletu et planctu, et scindite corda 124rb vestra, et non vestimenta ves¬tra, et convertimini ad Dominum Deum ves¬trum, quia benignus et misericors est.» Et reliqua ibidem Ioelis 2. Consideravi, ex quo Iosaphat est circa medium mundi et interpretatur Dominus iu¬dicabit, quod ideo in valle Iosaphat scri¬bitur iudicium futurum, quia mediat inter Sion et gehennam. Dicit enim Ioel loco al¬legato in fine capituli: «In monte Sion et monte Ierusalem erit salvatio.» Unde filii Is¬rael, qui sunt Deum videntes, in civitatem novam Ierusalem et montem sanctum ascen¬dent, et erunt ad dexteram iudicantis. Qui vero adversarii sunt regni ipsius, mittentur in sinistram vallis Iosaphat, scilicet in gehen¬nam, qui est locus infernalis seu subterra¬neus, ubi damnati iniciebantur. Et nota, quod propheta Ioel ibidem ad filios Sion dicit: «Exultate et laetamini in Domino Deo vestro, quia dedit vobis doc¬torem iustitiae.» Intelligo autem doctorem iustitiae iudicem illum, qui est et dux exer¬citus Dei, cuius verbum audiunt Deo oboe¬dientes, qui est Christus salvator. Nam quis est doctor iustitiae nisi ille, «in quo sunt om¬nes thesauri scientiae absconditi». In sapien¬tia autem omnes scientiae complicantur. Unde doctor iustitiae est, in quo habitat sa¬pientia Dei, ‹per quam fecit et saecula›, cor¬poraliter, hoc est essentialiter et plene quasi secundum longum, latum et profundum. Recte ait Iesus Deum omne iudicium de¬disse sibi, quia ipse est doctor iustitiae et fi¬lius hominis, qui in humana specie, ubi iu¬stitiam docuit, iuste iudicare potest. Dubitas fortasse: Quo modo potest ge¬nerale iudicium fieri ita subito «in momento et ictu oculi in novissima tuba»? Dico: Hoc faciliter intelligetur, quando advertitur hoc iudicium generale non esse iudicium nisi separationis iam particulariter iudicatorum, ut Matthaei 25, ibi «sicut pastor separat oves ab haedis». Et Iohannis 5: ‹Ve¬nit hora, ut omnes qui in monumentis sunt, audient vocem Filii Dei›, «et procedent, qui bona fecerunt, in resurrectionem vitae; qui vero mala egerunt, in resurrectionem iudi¬cii». Nota: Dicit «procedent». Nam particulare iudicium omnium praecedit, et nemo com¬parebit in iudicio illo ultimo ignorans, qua¬lem sit partem habiturus, scilicet benedictio¬nis aut maledictionis. Unde Deus Pater in iussu et in voce archangeli et in tuba verbi sui, cuius executor est Filius suus, 124va quemli¬bet hominem in anima iudicatum vocat, ut sit in corpore suo et loco ex operibus sibi debito. Sicut enim ipse creator per verbum suum omnia simul creavit, et tamen quodli¬bet creatum singulariter locum sibi debitum sortitum est, sic fit in regeneratione, «cum venerit Filius hominis in maiestate sua», «quando mortui audient vocem Filii Dei et vivent». Vidi ego dormientibus remigibus ventum validum turbare mare et rectorem in fistulam insufflare, ad quem sonum omnes subito ex¬citatos et quemlibet ad locum sibi deputa¬tum currere. Simile exercitu dormiente dum dux tubae vocem emittit, quisque evigilans ad suum capitaneum accurrit et quae debet efficit. Sed quaeris: Cur in gloria et maiestate iudex adveniet? Ideo quia, dum esset in humilitate in mundo, tunc apparuit in humilitate, et iudi¬cium mundi erat, ut eradicaretur de terra tamquam contrarius mundo, nunc autem ap¬parebit non in humilitate, ut iudicetur, sed in maiestate tamquam iudex potestatem ha¬bens, coram quo mundus venit iudicandus, ut videant eum Filium Dei et datorem vitae, qui iudicabit mundum modo, quo mundus ipsum iudicavit. Unde quia mundus non credidit sibi, sed iudicabat veritatem errorem et falsitatem esse et ideo ipsum morti condemnabat, sic iudicabit ipse mundum, scilicet errorem et falsitatem esse et de regno veritatis in locum horroris et mortis abiciendum. Iudicium mundi ex errore condemnavit veritatem. Iu¬dicium Filii Dei ex veritate condemnabit er¬rorem. Sed qui sunt illi, qui dicuntur mundus? Respondeo: Qui nati in hoc sensibili mundo et vocationem verbi Dei, quod eos de mundo vocavit, non audiverunt, sed mundum et eius concupiscentias praetule¬runt veritati, quae eos ad veram vitam vo¬cavit. Unde hoc, quod dicitur corpus peccati per Paulum, dico mundum in maligno po¬situm. Et potest dici ‹ecclesia malignantium›, quia spiritus maligni, qui est spiritus erroris, in eo regnat, sicut spiritus veritatis in cor¬pore redempto a peccatis, quod corpus di¬citur corpus Christi. Etiam dici potest cor¬pus antichristi ecclesia malignantium, cum ipse antichristus omnium malorum homi¬num fiat pessimus. Ob hoc Christus veniet in maiestate contra antichristum, ut iusto iu¬dicio victus 124vb aeterna morte condemnetur. Unde non veniet dies iudicii, in quo Filius Dei iudicet filium perditionis, nisi prius an¬tichristus ipse compleverit cursum suum ma¬lum. Videtur autem Daniel septimo capitulo dicere de corpore antichristi, quod in iudicio condemnabitur. Unde hii, qui vocem audi¬verunt et eius doctrinae adhaerentes mun¬dum spreverunt et ideo in derisum a mundo habiti sunt quasi insensati, erunt iudicium veritatis quasi iudicis assessores confirman¬tes. Hoc credens ecclesia nunc canit: «Ecce Dominus veniet, et omnes sancti eius cum eo, et erit in die illa lux magna.» Nam lex iudicii lux est, in qua cum Domino omnes sancti concordant. Unde si contemplator voluerit extendere considerationem illius iudicii, quo modo sci¬licet mundani iudicabuntur, respicere poterit ad iudicia mundi et tormentorum mortis va¬ria genera Christo capiti et eius membris per mundum inflicta, quia talia mortis tormenta recipiet mundus condemnandus. Et quia persecutio maxima, qualis ante non fuit ne¬que postea erit, adhuc per antichristum ex¬spectatur, ideo iudicium vindictae occiso¬rum, de quo Apocalypsis 6, non conceditur, quousque completus sit numerus fratrum occidendorum. Unde cruciatus et passiones atque tormenta, quae desunt corpori Christi, exspectantur tunc adimpleri, ut sit completa iniquitas persecutoris antichristi et non res¬tet possibilis passio per quemcumque ma¬lum excogitanda, quae corpori Christi non sit inflicta. Tunc etiam corpori antichristi iu¬sto iudicio adiudicabitur completa infernalis passio, qua nulla maior cogitari potest. Unde dicitur Apocalypsis 13: «Qui habet aures au¬diendi, audiat. Qui in captivitatem duxerit, in captivitatem ibit. Qui in gladio occiderit, oportet eum in gladio occidi. Haec est pa¬tientia et fides sanctorum.» Omnino vide Albertum Magnum su¬per Symbolo, quia bene loquitur. Verbum Dei pugnavit in caelo assistenti¬bus Michaele et angelis contra Luciferum seu draconem, serpentem antiquum. Deinde in assumpta humanitate pugnavit contra eundem sanctis assistentibus. Pugnabitque in aere contra ipsum et corpus eius, cuius caput erit antichristus, angelis et sanctis assistenti¬bus. Primum bellum sic gestum est: 125ra Placuit Deo creare naturam intellectualem, cui ost¬enderet «divitias gloriae suae». Et quia haec ostensio fieri non potuit nisi per sapientiam, per quam ipsam creavit, et oboedientiam na¬turae creatae, orta est dissensio in caelo seu natura caelestiali. Nam qui erat inter omnes lucidior atque Deo similior, non via gratiae ostensionis seu revelationis sed arrogantiae naturae et praesumptionis ascendere niteba¬tur solium et similis fieri altissimo, nolens dare gloriam Deo, sed contendens illam sibi sua sponte usurpare. Ita gloriam suam quaesivit, quod gloriam Dei contempsit. Contra hanc violentiam, quam Lucifer et an¬geli sibi adhaerentes sapientiae aeternae in¬ferre nitebantur, cuius sedem ipse Lucifer occupare volebat, nam sapientia creatoris est similitudo et figura substantiae eius, quam Lucifer usurpare contendebat, verbum Dei, ‹per quod Deus fecit et saecula›, quod non est nisi creatrix sapientia omni creaturae se¬cundum naturam incomprehensibilis, conci¬tavit fideles angelos in eius oboedientia stan¬tes adversus scilicet Luciferum superbum draconem et exercitum suum, et Michael an¬gelus cum exercitu Filii Dei in verbo Dei pro defensione honoris sapientiae aeternae cum dracone proelium iniit, superbiam, quae divisionem fecit, de caelo eiciens, quae ceci¬dit in terram. Unde factum est quod diabolus de caelo eiectus se contineret super terram, et attulit secum vae, ut dicitur Apocalypsis 12: «Vae terrae et mari, quia descendit ad vos diabo¬lus habens iram magnam.» Et attende, quo modo Iohannes in eo loco dicit angelos vicisse Sathan «propter sanguinem agni et propter verbum testimo¬nii sui». Sanguis agni est meritum Christi. Unde angeli, qui verbum fidei, hoc est tes¬timonium Christi habuerunt, non in sua na¬tura sed in gratia meriti Christi confidentes digni facti sunt videre revelatione Filii Dei Patrem. Quam visionem semel per gratiam adepti confirmati perstiterunt et vicerunt Sa¬than adversarium gratiae. Non igitur Mi¬chael cum angelis praevaluerunt, sed in ipsis verbum Dei postea factum caro. Unde sicut sanguis Christi meruit patribus vitam, qui fide futurum in tempore attigerunt salvato¬rem, ita et angelis. Nominat autem illum Sa¬than draconem, qui est et serpens antiquus, qui cecidit de caelo 125rb et duxit in errorem pri¬mos parentes. Exponit autem magister Matthias ver¬bum ‹testimonii sui› quasi diceret ‹testimonii eius›, scilicet agni. Et capit verbum pro doctrina volens dicere tunc angelos verbo in¬structos. Mihi vero placuit prior expositio, quia dicit sui, non eius, ac etiam ideo, quia fide fit victoria. Sancti enim per fidem vice¬runt regna. Dicit textus ulterius: «Et non dilexerunt animam suam usque ad mortem», quasi di¬ceret: Fervorem caritatis Dei suae vitae prae¬tulerunt. In terra super naturam rationalem sibi principatum vendicabat spiritus super¬biae et praesumptionis. Et persuasit primo parenti, ut non curaret oboedire Deo, quia prohibitio, quae a Deo sibi facta esset, ne ederet de ligno scientiae, facta esset, ne fieret similis altissimo sciens bonum et malum uti ipse Deus. Et licet Deus addidisset lumen vultus sui rationali animae, in quo contra nequitias diaboli stare posset in ipsius Dei sapientia, tamen praevaluit persuasio Satha¬nae invidens, ne rationalis natura ad locum, unde eiectus erat, perveniret. Et fecit spiri¬tus erroris praevalere in hominibus inclina¬tionem ad malum, et nati sunt filii praevari¬catoris Adae filii irae Dei, scilicet animas suas usque ad mortem seu usque ad ultimum etiam ad contemptum Dei diligentes. Et quoniam creatura rationalis est viva imago sapientiae Dei, ipsa sapientia curavit per verbum seu per spiritum veritatis ins¬truere homines, ut adversarius eius non pos¬sideret ipsos. Et quando natura iam subacta per principem non suffecit resistere, elegit sibi aliquam portionem, quam instruxit per leges et prophetas, ne seduceretur, pro¬mittens se venturum et eis salvationem atque victoriam de caelo allaturum. Et quando etiam populus ille, in quo sapientia elegit sibi peculiale regnum, longis infestationibus et inquietationibus maligni fatigatus sine duce Christo diutius persistere nequivit su¬perabundante malitia spiritus erroris, venit desideratus de caelo in plenitudine temporis mundo in plenitudine hominum et sapientiae per longas praedispositiones praevias capa¬cium et avidorum, et carnem induit, ut in carne vinceret spiritum erroris et 125va sapientiae regnum pararet, quod acquisitum Deo Patri offerret, cui gloriam suam ostenderet. Et ita factum est proelium in terra, in quo morte Christi devictus est auctor erroris et mortis, qui artem vincendi confratribus di¬misit doctrina evangelii et exemplo crucis. Sicut autem promissio facta fuit patribus, ut constantes manerent, ipsum Christum red¬emptorem venturum, ita ipse ad Patrem de¬victa morte transiens confortavit fideles, quo modo eos non desereret in tribulatione, sed quod iret parare mansiones in domo Patris et reversurus ad eos. Post hoc fideles sui, quemadmodum praedixit, passi sunt maximas persecutiones et tribulationes; sed de omnibus ipse eos li¬beravit, confortando eos in agone certami¬nis, et quod mori non curarent, dummodo morte sicuti ipse vincerent auctorem mortis, quia sic vitam ingrederentur, quemadmo¬dum ipsum mori oportebat, ut vinceret et sic intraret in gloriam. Quamdiu autem in ecclesia haec evan¬gelizatio manet, non veniet iterum, sed ve¬niente ultima persecutione, quae dicitur an¬tichristiana, tunc ‹tanta tribulatio orietur, qualis numquam fuit›. Et circa resistentiam illius ordinem dedit. Et secundum illum or¬dinem se venturum iterum promisit, ut spi¬ritu oris sui antichristus occidatur et in ig¬nem mittatur. Antichristus autem erit homo omnium hominum pessimus, in quo Sathan secun¬dum plenitudinem deceptionis et seductionis habitabit. Nam ipse Sathan in eo vas electio¬nis et aptissimum ad errorem in omni po¬pulo inducendum reperiet. Et vidit Iohannes in Apocalypsi bestiam de mari ascendentem quae persecutionem magnam faciet. Deinde vidit aliam, quae de terra oriebatur, quae fa¬ciet inhabitantes terram adorare bestiam pri¬mam et imaginem eius, quae etiam faciet ig¬nem de caelo descendere, et dabit spiritum imagini bestiae, ut loquatur, et faciet omnes habere characterem bestiae in dextera manu aut in frontibus, sine quo nemo permittitur vivere, emere aut vendere. Post hoc vidit ag¬num, qui stabat supra montem Sion et cum eo 144000, et deinde vidit «alium angelum volantem per medium caeli 125vb habentem evan¬gelium aeternum, ut evangelizaret», etc. «Ti¬mete Dominum» etc., «quia venit hora iu¬dicii eius», uti haec leguntur Apocalypsis 14. Ubi nota: Primam bestiam de aqua seu mari ascendentem posse Mahimmet intelligi, cuius nomen ex maiim, hoc est aqua, ortum est, et secundam bestiam esse antichristum, qui in specie agni et in verbo draconis veniet cum signis, ut ibidem. Dicit autem Iohannes in fine capituli 13 numerum nominis eius esse 666. Loquitur forte de prima bestia principali, scilicet Ma¬himmet, cuius imaginem facit secunda bestia adorare, qui in tot annis Arabum post Chris¬tum populum seduxit. Deinde veniet annuntiatio iudicii. In hoc autem iudicio, in quo veniet iudex, qui ius¬titia mediante omni rationali spiritui locum, quem meruit, dabit, est attendendum, quo modo signa in evangelio narrantur, quae evenient ante iudicium, quia morietur omnis natura mineralis, vegetabilis et sensibilis. Si¬cuti enim in omni homine morituro moven¬tur omnes virtutes illae terribili conquassa¬tione, quia post deficient, ita in motu illo, quando amplius non erit mundus sensibilis nec motus in caelo aut generatio et corruptio in terra, sic itaque mortuo mundo et omni¬bus dissolutis conexionibus resuscitabit iu¬dex mortuos de pulveribus et caelum et ter¬ram et omnia voce ignea innovabit et dabit pacem omnibus motibus, separando lucem a tenebris, et assignabit regnum lucis bonis et benedictis fidelibus et tenebrarum maledic¬tis. Nota: Dicit Iohannes in Apocalypsi, quo modo bestia regnabit 42 mensibus, diem pro anno erunt anni 1260, et secundum hoc ad¬huc regnaturus esset quasi quadringentis an¬nis. Nota, quo modo Matthaei 11 Christus dicit: «Vae tibi Corayzam», et reperitur, quod Mahmet fuit de Chorais et est civitas mer¬catorum in Arabia, ut videtur ex epistula etc. Sed non videtur Christus loqui de illa Cho¬rais, sed de Corosam etc., in qua fecit vir¬tutes, quae non est in Arabia. Considera.