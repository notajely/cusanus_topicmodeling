197vb «Pax Dei quae exsuperat omnem sensum, cu¬stodiat corda vestra et intelligentias vestras in Christo Iesu domino nostro»; ad Philippenses ultimo et in officio missae. Apostolus ex Roma et catena scribens Philip¬pensibus confortat eos in eo quod ipsi non so¬lum eo eis praedicante crediderunt, sed patie¬bantur propter fidem dicens quod semper debe¬ant gaudere «in domino» et ‹modestiam suam notam facere omnibus›, ut et alios ad sui consor¬tium trahant, et patienter tolerare adversitates, quia salvator prope sit, et quod non sint nimis temporaliter «solliciti», sed «cum gratiarum ac¬tione innotescant petitiones suas Deo», subiun¬gendo orationem «et pax Dei» et cetera. Fidelis anima semper est laeta, quia scit cui credit. Et certa est de remuneratione et quod quanto plus patitur propter illum cui credit, tan¬to plus gaudet in domino. Et non apparet nisi modestissima coram omnibus hominibus, quon¬iam quanto plus patitur, tanto salvator cui credit, propius ipsam accedit, ut liberet eam. Et non est sollicita, quomodo liberetur a persecutione per alium quemcumque quam Christum, cui tantum in oratione suum desiderium innotescit, qui cum prope sit ad succurrendum et potens, ipse exau¬diet et eripiet eam ex omnibus tribulationibus. Est autem oratio eius quemadmodum Paulus hic orat, ut scilicet «pax Dei, quae exsuperat om¬nem sensum, custodiat» voluntatem et intelli¬gentiam eius «in Christo Iesu domino nostro». Dicendum est aliqualiter de gaudio in domino, ad quod sequitur modestia et appropinquatio salvatoris, deinde abdicatio temporalis sollicitu¬dinis et gratiarum actio in omni oratione cum innotescentia petitionis apud Deum, et ultimo sequitur impetratio pacis, quae ob suam excel¬lentiam est incomprehensibilis per sensum. Illa enim custodit cor seu voluntatem et intelligen¬tiam in Christo Iesu. Imperat fideli animae ver¬bum Dei 198ra per Apostolum, ut ‹gaudeat in do¬mino semper›. Hoc gaudium est in rationali spiritu, in quo est caritas, nam ex igne caritatis venit hoc gaudi¬um. Est enim delectatio gaudiosa, quae sequitur calorem caritatis. Qui calor est in anima quasi dilatatio ardoris sibi placentis, quem ex se exserit in virtute amati sui in ea hospitati. Non est pro¬prie gaudium in bestiis, licet delectentur in eis convenientibus, sed in ratione, ut dicit Thomas I-IIae q.31 a.3o, et venit ex notitia praesentiae amati, quasi dilatatio animae fiat ad melius te¬nendum amatum iam comprehensum. Tristitia artat, ut expellat disconveniens vitae. Gaudium vero extendit, ut conveniens vitae suae teneat. Tristis stringit oculos et visum minuit. Laetus aperit, ampliat et magnificat. Est gaudium rationale tactus quidem seu sen¬sus spiritus sentientis vitam suam, uti ait ille ze¬losus: «Anima mea liquefacta est, ut» dilectus meus «locutus est» mihi. Liquefit anima tacta ca¬ritate sicut cera, quando tangitur calore. Quem tactum anima sentit, et est sentire liquefieri. In qua liquefactione delectatur, sicut qui ob frigus quod patitur, est inflexibilis, dum sentit calorem, qui praestat membris vivacem flexibilitatem, gaudet et delectatur. Et huius, scilicet quomodo ad verbum im¬perativum Dei amati oriatur exsultatio in spiri¬tu, habemus exemplum in Iohanne: nam infans in utero Elisabeth matris suae exsultavit in gau¬dio, quando vox salutationis Mariae matris sal¬vatoris audita est in aure matris suae Elisabeth. Loquitur verbum salutis in utero virginis incar¬natum per os verbigenae, et Iohannes per au¬rem matris audivit et gavisus est de praesentia verbi salutis influentis. Sic spiritus Iesu, qui lo¬cutus est per os Apostoli, gaudium imperando auditus est per aures sensibiles fidelium ani¬marum spiritalis gaudii capacium, et iuxta im¬perium verbi liquefactae sunt animae et in gau¬dium resolutae. Attende mirabilem vim verbi. Facit enim ani¬mam quasi de gravi somno mortis evigilare et eam vivacem reddit. Liberat a morte ignorantiae et tristitia, uti in Iacob quando sibi de Ioseph filio annuntiabatur verbum vitae, quod est lu¬men vultus seu notitiae Dei. Si hoc signatur in anima, illud dat cordialem 198rb sive internam laetiti¬am, quia affert veram et securam et incorrupti¬bilem vitam, cum sit verbum Dei, quod in se habet lumen vitae illuminans tenebras rationalis spiritus, sine quo lumine anima est in «tenebris et umbra mortis». Et quae est anima, quae non rapitur in iubi¬lum, quando sentit in se fontem vitae? Si laetan¬tur qui dividunt spolia aut qui recuperant perdita seu qui inveniunt absconditos thesauros, et cae¬cus qui invenit visum, aut oculus qui invenit lu¬cem, sine qua non vivit nec videt, in immensum plus spiritus gaudet, qui invenit in se fontem gaudii vitam indeficientem, sapientiam omnium creatricem. Et hic Spiritus vivificans est, in quo gaudendum quia dator gaudii immortalis. Hoc gaudium in domino secundum Aldo¬brandinum est plenum, purum, securum et verum. Anima cuius capacitas est immensa, semper manet vacua quamdiu non adest, qui so¬lus potens est ipsam gaudiose implere. Sic dixit propheta: «Satiabor cum apparuerit gloria tua», quia nisi apparuerit, semper restat vacuitas gau¬dii. Unde de gaudio sensibili manuducit nos ma¬gister per similitudinem ad gaudium intellectua¬le. Et sensibile est temporale, deficiens, cadu¬cum, deceptorium; intellectuale invisibile per corporeum visum est aeternum, ut ait Aposto¬lus: «Quae non videntur, aeterna sunt». Et est simile de gaudio eius, qui reperit bur¬sam in se continentem numeratam aliquam pe¬cuniae summam, et inter gaudium qui reperit artem faciendi aurum, quantum ei libet, et inter gaudium infirmi qui reperit receptam, per quam se a febribus liberat, et inter illum qui artem reperit vitam suam ad beneplacitum augendi cum gaudio. Unde hoc gaudium plenum est neces¬sario purum, nam gaudium vacuum transitorium est multis adversitatibus mixtum, quia extrema gaudii illius sunt luctus. Sicut enim reperitur in tristitia huius mundi parva tristitia et maior et numquam adeo magna in spiritu, quin possit esse maior usque ad tristitiam mortis, quae est in spiritu damnato in inferno, sic et gaudio, quod similiter recipit augmentum et non devenitur ad purum et plenum absolutum gaudium spiritus, nisi quando spiritus pervenit ad gaudium vitae immortalis seu caelestialis. Sic in hoc 198va mundo nullum gaudium purum neque tristitia maxima. Sicut autem inter omnia opera vitae animalis sensus non intrat in maximam delectationem, qua nulla est maior dabilis, nisi in quam intrat «animalis homo» sub lege matrimonii, quando ex natura quam habet ab Adam, generat sibi simile, ut sic vitam producat, in qua vita sua continetur, sic nullum gaudium spiritus intellectualis maius esse potest quam illud, in quod intrat spiritualis homo sub lege Christi et ecclesiae, quando ex virtute doni gratiae, quam habet a datore vitae rationalis, ex se ipso exserit vitam indeficientem, quasi inconsumabilis candela ex igne sibi dato ex se ipsa exserit lucem, quae est vita eius – dicitur enim candela exstincta mortificata –, aut sicut lapis Asbestos semel accensus non exstinguitur. Et hic est ignis, quem Christus mittit in animas ut ardeat, de quo fuit anima Heliae incensa et Helizei et Iohannis Baptistae, qui ideo «lucerna ardens» a Christo nominatur. Nullum gaudium potest esse securum nisi illud, quod est ab omni vicissitudine absolutum. In hoc mundo ubi sunt contrarietates, nihil est securum. Dives non est securus, quia paupertate veniente cessant divitiae, sic de omnibus. Sed gaudium maximum quo maius concipi nequit, est solum securum. Est enim supra omnem op¬positionem et elevatum atque exemptum ab omni tristitia. Sicut caelum ab omni tenebra, quia sol causa lucis semper adest, sic in gaudio caelesti causa gaudii, scilicet dominus «sol iusti¬tiae», semper est praesens. Et non cessat effectus causa semper causante. Hoc est gaudium verum, quia gaudium apparens est huius mundi, ubi omnia sunt in imagine et apparentia, non in veritate. Verum gaudium est mundi, ubi nihil falsi seu apparentis, sed sola regnat veritas. Quam falsum sit illud gaudium huius mundi, patet ex fine eius et poena quae inest et sequitur gaudium mundi. Est enim uti delectatio vinum bibentis, quam sequitur ebrie¬tas infatuans, et ludentium cum hastis, aut chori¬zantium qui fatigantur usque quo reddantur vacui viribus, et comedentium primas uvas acerbas in principio mensae, quorum dentes obstupescunt et ad edendum sapidiora fercula redduntur im¬potentes. Sic quidem huius mundi gaudia sensi¬bilia obsunt gaudio Spiritus, quod redditur insi¬pidum, et nisi ex gratia doni Dei 198vb cognoscatur, manet incognitum. Et ideo lex Christi, quae ape¬rit non esse viam per gaudia mundi pertingere gaudia caeli, docet fugere gaudia istius mundi, ut sine infectione organi gustari possit delectabilis¬sima suavitas Dei. Dicitur in textu: «Gaudete in domino sem¬per, iterum dico gaudete». Quia superius dixerat: «De cetero fratres gaudete in domino», et nunc repetit, addicit: «iterum dico: gaudete». Potes ta¬men elicere gaudium in domino sempiternum esse, semper novum quia semper iteratur, sicut radius solis semper est novus, quia semper ite¬ratur, et lux candelae semper est nova, et fluvius fontis semper est novus, quia iteratur continue. Unde gaudium semper novum est sine defectu et tepiditate atque antiquitate. Sempiternitas si sine antiquitate intelligatur, erit aliqualis concep¬tus felicitatis, ubi delectatio numquam transit nec in praeteritum nec in futurum, sed semper est hodierna, quia generatur prout Filius Dei, de quo dicit propheta: «Hodie genui te». Dicit «ho¬die», nam «hodie» numquam transit in praeter¬itum nec futurum, sed semper est novum. Opera Dei sic se habent, qui ait: «Ecce nova facio omnia»; sicut vita semper est nova in cor¬pore, quia continuo influxu influitur ab anima. Qui enim bene concipit novitatem, tunc ipsa est supra tempus et ante ipsum, cum et tempus di¬catur novum tempus per novitatem, et omne momentum temporis est novum, quia praeter¬itum non est nec futurum. Et sicut nihil est de tempore nisi novum, sic nec de omnibus creatis. Ideo omnia in quantum actu sunt, in tantum nova sunt. Novitas igitur est forma, quae dat actuale esse omnibus. Deus solus est, a quo est novitas illa quia creator. Creatura est novitas sic recepta, ut quando de nihilo creavit caelum no¬vum, tunc novitas sic recepta facta est caelum; ita de omnibus. Attende bene quia non est novitas in continuo fluxu seu successione, sed novitas est circa idem innovatum supra conceptum temporis, ut si aliquid per ignem haberet esse puta aurum, illud sicut ab¬sente igne non esset, ita praesente igne semper in¬novaretur. Doctores qui dicunt esse non debere affirmari in continuo fluxu temporali <nisi> fieri, aliter concipiunt: quasi esse non sit stabile 199ra ullo temporis momento. Ego autem concipio: quasi esse sic est stabile, quia non antiquatur sicut nunc temporis non antiquatur, sed idem nunc innovatur, quia non est a creatore per medium successionis seu fluxus temporalis, sed nunc ipsum est imme¬diate a Deo et post ipsum tempus, quia tempus est eius explicatio sicut numerus unitatis. Dico etiam quod novitas absolute conside¬rata est aeterna; nam nihil ante novitatem potest esse nisi aeternitas. Ab aeternitate igitur novitas generatur. Unde novitas quia est ab aeterno, a quo non est nisi aeternum, ideo novitas est nova aeternitas. Et sicut aeternitas nominat principi¬um sine principio seu Patrem omnipotentem, ita novitas nominat principium de principio seu Fi¬lium, qui est nova aeternitas. Et quia creator ni¬hil creat nisi per novitatem, ideo ‹sine Filio fac¬tum est nihil›, et omnia per ipsum creata sunt, «per quem fecit et saecula». Filius igitur qui ab¬soluta novitas, est absoluta essendi forma. Unde nulla creatura habet esse extra suam formam nec quiescit nisi ibi, ubi forma et finis coincidunt. Ideo omnia in ipso sunt et ad ipsum moventur. Intellectus igitur creatus in ipso est et ad ipsum, uti omne creatum movetur per essendi naturam. Sed quod in ipso sit intellectualiter, scilicet se¬cundum operationem suam delectabilissimam, sic quod intelligat se esse in suo principio, hoc est ex dono novo seu gratia, quia hoc principium est omni intellectui incognitum, et nisi se osten¬dat, manet incognitum. Ostendit autem se oculis mundis, qui solum ipsum cernere possunt. Et novum donum, per quod cor seu vita intellectualis mundatur, procedit ab aeternitate et novitate. Omnia enim nova placent. Aeternus amor procedit ab aeterno principio et aeterna novitate. Unde ab aeterno amore procedit omne donum, nam donum sequitur amorem. Et non est in dono nisi amor; ita donum, per quod na¬tura intellectualis adaptatur, ut sibi possit ostendi gloria Dei, in cuius visione consistit felicitas, est a Sancto Spiritu. Spiritus igitur Sanctus dum emittitur in spiritum hominis, ‹corda munda cre¬antur, quia spiritus rectus innovatur in interiori¬bus seu visceribus› naturae rationalis, ut prophe¬ta dicebat. 199rb Ideo Apostolus dicit regnum felicitatis esse «gaudium in Spiritu Sancto». Spiritus innovat. Hoc est dicere quod spiritus reparat novitatem, sicut ignis purgat scoriam vasis, ut renovetur. Novitas novitatis aeternae est Spiritus Sanctus; ideo purgatio et mundatio et quaeque talia, quae reparationem novitatis designant, ex eo sunt. Haec sic non praemeditate, sed sponte se ob¬tulerunt et de novitate dicta sufficiant, de qua omnia nova quae dici possunt, intelligentibus placent. Dicit consequenter Apostolus: «Modestia ve¬stra nota sit omnibus hominibus; dominus» enim «prope est». Nam qui gaudent in domino, non turbantur, sed patientes sunt et mansueti. Sancti qui visi sunt modestiam deposuisse, quia signa irae ostenderunt ut Christus, quando per¬cussit cum flagello vendentes columbas in tem¬plo, et quando propheta fecit ignem de caelo descendere et devorare homines et cetera, non exiverunt modestiam, quia ratio sic fieri dictabat ad augmentum honoris Dei. Quamdiu homo ea quae ratio dictat facienda ad gloriam Dei, non potest dici vitiose agere aut excedere. Dicit propheta: «Irascimini et nolite peccare.» Haec ira subest rationi. De gradibus mititatis seu modestiae alio tem¬pore dabitur dicendi maior commoditas. Voluit Paulus admonere fideles illos, ne suam modestiam in adversitate occultarent, sed tunc fieret nota, quia «virtus in infirmitate perficitur» et notitia eius aedificat proximum. Maxime hoc ideo quia dominus fidelibus semper prope est, qui cum in eo confidant, qui non deserit speran¬tes in eum, non est opus nisi ut certus de suc¬cursu domini modeste salvatorem exspectet, qui utique «veniet et non tardabit». Et quia ob hoc verbum «dominus prope est» legitur epistula in hac ultima dominica Adventus, ideo possumus exponere textum quod gaudendum nobis est, quia «dominus prope est». Et dicebat Aldobrandinus in sermone uno huius diei quattuor causas gaudii incarnationis. Primam dixit perfectionem universitatis, se¬cundam quietationem voluntatis, tertiam exalta¬tionem nobilitatis naturae, quartam dixit acqui¬sitionem hereditatis divinae; nam in creaturis re¬peritur nexus, sicut elementa per lucem, humo¬res per aequalitatem, sancti et angeli per benevo¬lentiam 199va caritatis, damnati per iustitiam aequita¬tis, corporalia et spiritualia per convenientiam proportionis nectuntur. Restabat ad perfectio¬nem universi unio creatoris et creaturae. Et cum in homine sint omnia complicite, qui microcos¬mus, ideo ad perfectionem universitatis princi¬pium unitum est principiato, de quo gaudium in domino merito est exortum. Secundo: homo non vult nisi bonum. Solus autem Deus est bonus. Ideo extra unionem na¬turae humanae cum Deo non potuit humana natura volitum bonum habere. Quietatur igitur in incarnatione. Tertio: natura humana propter peccatum fuit eiecta de loco voluptatis et vilis facta, sed in incarnatione exaltata ad summum gradum in na¬turalibus et spiritualibus; nam corpus exaltatum de mansione terrena ad caelestialem et secun¬dum spiritum ad unionem Dei. Quarto: perdita hereditas propter peccatum, quod fuit causa expulsionis de hereditate, est nobis restituta, quia ‹facti sumus filii adoptionis, coheredes Christi et heredes Dei›. Dicit textus ulterius: «Nihil solliciti sitis, sed in omni operatione et obsecratione cum gratia¬rum actione petitiones vestrae innotescant apud Deum.» Cui dominus omnipotens et largus atque mi¬sericors valde super omnia opera eius prope est, in vanum est sollicitus; nam qui curam suorum gerit dominus, scit quibus opus habeant et dat omnia in tempore. Nimia sollicitudo, quae dis¬trahit ab otio contemplationis, prohibetur. Ideo ne etiam quis putaret Deum non esse orandum, quasi omnia sciat, subdit quod «in oratione et obsecratione» praemissa «gratiarum actione pe¬titiones» sunt innotescendae apud Deum. Vult enim Deus quod desideria nostra sibi aperia¬mus, licet illa non ignoret, ut per hoc humilie¬mur et confidentiam ad ipsum ostendamus. Sed quod cum «gratiarum actione» sit orandum est notandum, quia primum deo gratiae agendae sunt, deinde sunt ei petitiones offerendae; de quo alibi diximus. Orat deinde Apostolus dicens: «Et pax Dei» et cetera. De ista pace «quae omnem sensum exsuperat» saepe audistis, nam est locus Dei, immo Deus ipse, quia finis et quies. Dicit autem Apostolus «pax Dei, quae exsu¬perat omnem sensum, custodiat» voluntatem et intelligentiam «in Christo Iesu domino nostro». 199vb Deum vocat Patrem domini nostri Iesu Christi. Igitur «pax Dei» est Filius pacis, quae Deus est et quies seu locus Dei, uti Filius ait: «Pa¬ter in me». Tunc autem nos impetramus cu¬stodiam illam voluntatis et intelligentiae in Christo Iesu, quando non movetur voluntas nisi ad ipsum amandum et intelligendum. Et ibi sistit in pace; amplecti enim Christum om¬nibus viribus animae, per affectum et intellec¬tum quasi in ulnis Simeonis Iesum stringere, est assequi perfectionem finis, sicut ipse dicebat Simeon: «Nunc dimittis servum tuum» in pace et cetera. Quam pacem nobis concedat per orationem Apostoli nostri Pauli Deus in saecula benedictus.