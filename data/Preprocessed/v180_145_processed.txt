Cod. Vat. Lat. 1245 fol.38rb «Veniam, et curabo eum.» Non est inepta huius evangelii applicatio ad nostrum visitationis propositum. Nam pontificis officium recte assimilari Cod. Vat. Lat. 1245 fol.38va debet huic centurioni, qui pluribus praeest et cuiuslibet quasi pueri di¬lectissimi curam habere tenetur. Unde pontifex «pater» dicitur, et subditi pueri eius sunt. Ipse enim minister est, et non ut «re¬ges gentium», qui «dominantur eorum», quibus praesunt, sed sicut Christus, cuius legatione uti¬tur, qui ‹in medio suorum› fuit ut ‹doctor› et ‹minister›. Spectat igitur ad subditos pontificis, ut oboe¬diant prout subditi centurionis, qui «dicit huic vade et alteri veni, et unus vadit et alter venit». Unde cum pontifex sit ‹in potestate constitutus›, tunc ad hoc, ut possit proficere in ministerio curae, necessaria est oboedientia et contra inob¬oedientes coercitio. Leges enim et statuta, quae robur sortiuntur ex potestate pontificali, habent annexas poenas, ut metu poenarum conservetur oboedientia. Docemur igitur in hoc evangelio, quo modo pontifex seu centurio circa cultum Dei debet esse ‹sollicitus› ex officio, etiam si ipse circa ip¬sum vacare non posset aut negligens foret. Centurio aedificavit synagogam Judaeis, et id¬eo pro eius intentione orabant. ‹Facere sibi ami¬cos› pontifex debet per opera, quae respiciunt Dei honorem etc. Ecce, quo modo pontifex habet adiutores eos, qui secum orant pro cura subditorum, quando ipse sibi facit amicos cum operibus pietatis, quae Dei honorem respiciunt. Sic studuerunt sancti pontifices facere synagogas seu ecclesias, ubi es¬set collectio sanctorum seu Deum laudantium, ut haberent adiutorium ab ipsis, quando in eius auxilium preces funderent. Item docemur, quod gravitas debet esse in pontifice, scilicet non debet se movere faciliter de loco sedis, quando per alium officium curae impendere potest. Nam apud cathedralem ec¬clesiam, ubi est sedes seu cathedra, residere de¬bet, ut sciant omnes, ubi pontificem invenire queant, qui eius auxilio opus habuerint. Ubi ve¬ro necessarium fuerit descendere pontificem, tunc visitandi et corrigendi causa associatus cum gravitate pergere debet et quantocius re¬verti. Docemur, quod in pontifice debet esse con¬sideratio, quo modo commissarius Christi est, et ad eum recurrere tamquam ad principalem, ubi curare nequit. Item, quod debet esse summe humilis et se indignum reputare praesentia Christi. Item, quod debet habere summam fidem de Jesu, Cod. Vat. Lat. 1245 fol.38vb scilicet quod solo verbo, quia Jesus et Sal¬vator, salvet. Item, quod ex mensura fidei mensurare debet assistentiam Jesu. Haec et multa alia sunt in hoc evangelio, quae mihi serviunt proposito. Unde cum nunc assit tempus emendationis, ego apud me ipsum revolvens crediti officii cen¬turionatus debitum respexi ad domum, et rep¬peri puerum infirmum, et vidi me non sufficere ad curam, converti me ad Christum, cuius lega¬tione utor, exposui sibi infirmitatem per me in¬curabilem. Et quia ipse est, qui ‹se ipsum› pro omnibus mihi commissis ‹obtulit in ara crucis›, respondit: «Veniam et curabo», cui dixi: «Domi¬ne, non sum dignus, ut intres» ‹in domum meam›, mihi scilicet commissam. Si Petrus pa¬tronus meus dixit ad te: ‹Exi a me, peccator ego sum›, multo magis ego tibi supplicare habeo, ‹ne ad peccatorem divertas›. Potest igitur iste adventus per Jesum pollicitus esse ‹in furore et ira› – ‹meremur enim flagella› – aut «in spiritu lenitatis», in «verbo» scilicet curando, non in cauterio et ‹abscisione› putridi membri. Unde ne primo modo veniat, oremus: «Dom¬ine, ne furore» etc. Et ad hoc, ut secundo modo veniat, Pauli disciplinam sectemur ‹iudi¬cando nos ipsos, ne diiudicemur a Domino›. Hoc per viam visitationis convenienter fieri poterit. Ibi enim ‹nos ipsos iudicabimus› et ‹hu¬miliabimur in conspectu Domini›, et augebitur fides, ‹quia ipse est Dominus, qui fecit nos, et nos oves pascuae eius›. Qui solo verbo creavit omnia, etiam ‹tantum dicendo verbo salvabit animas nostras›. Adaucta igitur fide necessario credemus ‹nos per fidem salvari›, et sic ad nos veniet in spiritu salvans nos secundum fidem.