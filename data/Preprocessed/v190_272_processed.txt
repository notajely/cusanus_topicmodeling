229rb «Domine, adiuva me.» «Mulier Chananaea» habuit recursum ad sal¬vatorem dicens haec verba thematis: «Domine, adiuva me.» Dominus est ipse Christus qui vere est domi¬nus naturae et dator gratiae; hic est qui fideles adiuvat. Oportet volentem impetrare adiutorium accedere ipsum. Et nota quod coram ipso con¬stitutus dicit «adiuva me»; adiutorium petit, qui facit quod potest et cognoscit se perficere non posse. Ille accedit ad dominum illum, scilicet quem credit posse vigorem dare perficiendi. In¬choare bonum voluntatis humanae sive spiritus hominis est; perficere vero est «spiritus Christi». Habemus hodie epistulam Pauli, quae per ip¬sum ad Thessalonicenses, quibus praedicaverat, scripta est, quos rogat et obsecrat, ut quemad¬modum ab eo acceperunt, quomodo debeant ambulare, ut placeant Deo, quod sic ambulent. Et licet sic ambularent, desideravit tamen, «ut magis abundarent». Haec exhortatio mihi ad vos convenit; nam a me accepistis non ut Thessalonicenses per in¬structionem unius sermonis aut paucorum, quo¬modo ambulare debeatis, sed per multos. Et qui¬dam ex vobis sic inceperunt ambulare, rogo, ut magis abundetis. Et si dubitatis, quae sit intentio Dei aut quod sibi placeat, respondeo cum Paulo, quod prae¬cepta quae dedi vobis per Iesum, ostendunt hoc, quoniam «haec est voluntas Dei, sanctificatio ve¬stra, ut abstineatis vos a fornicatione» et «sciat unusquisque» «vas suum possidere in sanctifi¬catione et honore, non in passione desiderii sicut gentes quae ignorant Deum.» Ecce unum! Et ne quis 229va in negotio circum¬veniat fratrem suum, quoniam vindex est domi¬nus de his omnibus, sicut praediximus vobis et testificati sumus. Non enim vocavit nos Deus in immunditiam, sed sanctificationem. Qui hoc spernit, non hominem spernit, sed etiam Deum qui dedit Spiritum suum in nobis. Haec ex Paulo. Scitis vos quam necesse est, ut defectus cor¬rigatis circa immunditiam et deceptionem, et quantus est abusus immunditiae vestrae, qui ab¬utimini etiam uxoribus vestris secundum passio¬nes desiderii uti gentes. Timeo enim polluere os meum et aërem, si dicerem, quae scio. Admiror vehementer quomodo Deus patitur nos vivere, qui brutis peiores sumus. Et quoniam tangitur, quod per Iesum dantur praecepta sanctificatio¬nis, aliqua tangam de hoc, scilicet quomodo in ipso sanctificamur et iustificamur et quod non est iustificatio animae nisi per Iesum. Deinde evangelium nos instruit quaerendum esse intellectum spiritalem. Dicebat Iesus apo¬stolis se non esse missum nisi ad oves quae de domo Israel perierant, et tamen Chananaeam, quam reperit fidelem, exaudivit. Domus igitur Israel est ecclesia fidelium, ubi sub oboedientia unius Dei vivitur. Quae religio promittit immortalitatem, nam praecepta unius Dei ibi custodiuntur, qui est remunerator eum colentium, et merces magna nimis, scilicet quae maior esse nequit, puta infinita et immortalis at¬que aeterna. Et vocatur ideo domus Israel, quia est congregatio Deum videntium et timentium; nam habent oculos ad ipsum sicut ancilla «ocu¬los ad dominum suum». Haec religio sancte instituta fuit, non scripta in tabulis aut chartis, sed in mente rationali si¬gnata, ut propheta dicebat: «Signatum est super nos lumen vultus tui, domine», scilicet lumen illud illuminans mentem, quomodo Deo oboedi¬re et quid facere debeat, ut Deo placeat. Et non est nisi verbum Dei lucidum illuminans et dans intellectum, quod loquitur in mente «lumen vul¬tus» Dei et verbum, in quo facies seu cognitio eius panditur. Sed homo deceptus per spiritum erroris, ut dicetur, abiit et declinavit per inoboe¬dientiam. ‹Misit demum Deus Filium suum›, scilicet il¬lud verbum seu lumen vultus sui in assumpta humanitate ad visitandum 229vb et reformandum eos qui perierant. Et licet haec religio praevaluerit in Ierusalem et in populo peculiari Dei, tamen ad ipsum omnes admisit visitator Christus, qui ex gentibus ad professionem quae fide fit, acce¬dunt. Et ne statuta cuiusdam simplicis visitatoris et praecursoris Christi veri legati scilicet Moysi essent impedimentum, quominus omnes ad ipsam religionem accederent, ipse Christus tulit omnia illa quae intolerabilia videbantur, et noluit, quod essent obligatoria, sed quod solum obligatio es¬set in substantialibus religionis, quemadmodum fuit ab initio instituta et spiritui rationali seu menti insignita scilicet in fide et dilectione Dei et proximi. Et haec fuit ipsius legati perfecta refor¬matio, quia ad primam formam legis naturae, quae est ipsius mentis et spiritus, reduxit ita quod tam fides quam oboedientia esset spiritua¬lis scilicet viva spiritu caritatis. Unde docemur quod aliqui de domo seu religione Dei, cui Chri¬stus visitator cum plenitudine potestatis ut le¬gatus Dei Patris praeest, pereunt et moriuntur, quibus tamen succurrit Christus, quoniam eos resuscitat, non enim esset missus ad eos qui per¬ierant, nisi curare posset seu resuscitare. Deinde habemus quomodo fide sine merito impetratur salus. Chananaea quae legem Moysai¬cam non habuit nec opera eius implevit, implevit per magnam fidem complementum desiderii sui. Habemus etiam, quomodo panis filiorum Dei est virtus Christi unigeniti Dei, quoniam de illa virtute pascuntur. Et virtus Christi in se transfert ani¬mas, ut vivant sua vita qui Filius Dei, sicut panis sine vita naturaliter in vivum animal transfertur et panis in altari supernaturaliter in corpus Chri¬sti vivum. De his omnibus aliqua, ut Christum devotius evangelizemus, breviter et summarie tangere propono. Et primum est considerandum quod anima rationalis Christiani multas potest habere infir¬mitates curabiles, quae scilicet nondum fidem infecerunt, quae est substantia vitae fidelis, sed ipsam bene debilitarunt et imminuerunt per dis¬tractionem ad mundana. Unde anima fidelis in¬firma esse potest, et quamdiu se cognoscit infir¬mam, adhuc vivit in ipsa spiritus cognitionis. Illa accedit ad verbum vitae, quod in Sacra Scriptura est absconditum, et recipit ipsum tamquam medi¬cinam salutarem 230ra a medico seu curato, qui vices gerit Christi. Tunc receptum «verbum veritatis» liberat animam, sicut «verbum veritatis» magistri liberat infirmum intellectum ab ignorantia, quae ip¬sum obfuscat et «in tenebris» incarcerat. Unde sic¬ut herba non curat infirmitatem corporalem nisi per invisibilem virtutem, quae sub visibili colore et figura latet, sic Scriptura non liberat animam infir¬mam per corticem aut visibiles litteras seu figu¬ras, sed per virtutem invisibilem, quae latet sub littera, quam intellectus videt mediante fide Christi; sicut medicus videt virtutem herbae me¬diante fide Hippocratis, credit tamen Hippocrati, qui sibi virtutem eius revelavit. Et nota quod haec videtur differentia inter evangelium et alias scripturas sacras, quoniam omnes nituntur virtutem sapientiae seu verbi Dei revelare, sed in evangelio verbum Dei se ipsum revelat. Quando in libro medicinae fit mentio, quomodo ipsa curat et tibi praesentatur confectio, tu credis quod virtus quae sub visibili confectione invisibiliter latet, sit illa quae curat, sic etiam intellige de Christo. Nam Sacra Scrip¬tura quae de animae medicina loquitur, dicit Christum esse animae medicinam. Non intellige nisi de virtute, quae sub visibili corpore latet; nam medela invisibilis animae et incorruptibilis est na¬turae incorruptibilis et aeternae. Et est virtus illa divina Christi animas liberans ab ignorantia seu caecitate, ut quando fecit de idiotis evangelistas, et incurvatas animas rectificans et iustificans et phre¬neticas mansuescens, et ita de reliquis. Et quia alias diximus de textu evangelii et epistulae, volumus nunc dominum Christum al¬tius evangelizare: pro quo est notandum quod anima Christiani, quae in peccato mortali deti¬netur, similis pictae iconae seu statuae Christi; nam illa statua Christi habet nomen Christi, sed oculos habet et non videt, aures habet et non audit, pedes habet et non ambulat. Ita anima in peccatis mortalibus omnibus suis privatur sensi¬bus. Caret visu, quia Deum videre non potest, quem soli purum cor habentes contemplari so¬lent, ut scriptum est: «Beati mundo corde, quon¬iam ipsi Deum videbunt.» Non audit, quia ver¬bum Dei audire contemnit. Olfactum non habet, quia bonum odorem Christi 230rb negligit. Gustu pri¬vatur dulcedinem verbi gustare recusans. Tactu caret, quia de «verbo vitae» temptare non vult. «Redemptor noster» in mundum veniens tale genus humanum invenit, hoc est in peccatis mortuum et per omnes sensus simulacris insen¬sibilibus comparatum, ut psalmista ait: «Simula¬cra gentium argentum et aurum», et reliqua eva¬cuatis omnibus sensibus dixit: Similes illis fiant, qui faciunt ea. Dico igitur, quod illi, qui nomine, non spiritu sunt Christiani, qui Deum non co¬lunt «in spiritu et veritate», recte statuis illis Chri¬sti assimilantur, quae exterius quandam gestant imaginem figurae corporalis Christi, sed carent vita et spiritu. Unde ut me capias, loquor de spiritu seu in¬teriore homine, secundum quem esse debemus Christiani. Ille enim interior homo, qui non an¬tiquatur, sed semper manet supra tempus in om¬ni aetate exterioris hominis, potest esse similis Christo. Dico similis non praecisa similitudine, quae attingi nequit, sed quadam sequela, quae in quolibet est alia, sicut humanitatis incorruptibilem speciem omnes homines participant licet unus aliter quam alius. Quare haec transformatio, per quam homo in spiritu seu interiori homine transformatur semper, quamdiu homo est ho¬mo, ceteris paribus fieri potest. Sicut enim dominus qui Filius Dei «formam servi» induit, ita servi qui filii Adae formam do¬mini in baptismate induunt, ubi loti chrismate unguntur, ut sint christiformes. Sed non omnes servant formam illam «in spiritu», quia nomine manente spiritu insensibi¬les, carne autem viventes apparent. Et hoc ideo, quia nesciunt «ea quae sunt spiritus Dei», secun¬dum quem deberent esse Christiani, sed stat eo¬rum conformatio in quodam sensibili modo, quemadmodum de imagine iconae seu statuae praemittitur, ubi est apparentia exterioris figurae et carentia spiritus interioris. Et si recte respici¬mus, omnis Christiana religio paucis demptis in apparentiam degeneravit, quemadmodum in multis religionibus videmus, ubi apud plures non nisi habitus extrinsecus remansit et nihil de spi¬ritu fundatoris ordinis. Inter illa autem simulacra videmus aliqua au¬rea, aliqua argentea, aliqua cuprea, alia stagnea, alia plumbea, alia ferrea, alia lapidea, alia lignea, alia terrea. Apparent enim novem ordines in hac ecclesia 230va malignantium, sicut sunt novem ordi¬nes in ecclesia Deo vere militantium. Sunt enim nomine Christiani gestantes imaginem Christi terream scilicet carneam et voluptuosam, «quo¬rum deus venter est», et licet nominentur Chri¬stiani, sunt tamen idolatrae; nam in quantum Christus servit ventri, in tantum ipsum amant. Venter igitur illorum, ut ait Apostolus, est Deus et ‹Christus mediator›, uti sunt illi qui fingunt se humiles et christiformes, ut hoc medio carnalia desideria adimpleant, uti «mulier benefaciens», de qua Salomon dicit: «Melior est iniquitas viri quam mulier benefaciens»; nam scit quod virtus amatur: ipsa induit similitudinem virtutis, quae virtus Christus est, ut ametur et delicietur in vo¬luptatibus. Sic sunt Christiani qui ligneam Christi gestant imaginem, qui circa lucra versantur et avaritiae student. Sunt etiam lapidei Christiani duri et in¬flexibiles sine omni misericordia cor durum ha¬bentes, sic ferrei tenaces, sic plumbei accediosi, sic stagnei lascivientes, cuprei animose super¬bientes, argentei scioli, aurei vani. Unde omnes illi sunt se amantes, et finem religionis suae se ipsos faciunt et utuntur forma Christi tamquam medio ad sua desideria facilius assequenda. In his omnibus portatur Christus ut imago, quam portant deceptores scilicet quaestores qui crucem et reliquias ostendunt propter lucra. Contra hos clamat Christus: «Vae vobis hypo¬critae!» Et admonet ab illis cavendum, qui veni¬unt in vestimentis ovium et sunt lupi rapaces. Unde interior homo in illis omnibus est sine di¬vino Spiritu; nam spiritus est lupinus, scilicet bestialis seu animalis huius sensibilis mundi. Sed quomodo cognoscuntur illi omnes pseu¬dochristiani? Dicit Iesus: «A fructibus eorum»; nam verba et opera ostendunt spiritum, qui est in homine. Non enim potest quis loqui aut ope¬rari nisi per motum. Omnis autem motus a spi¬ritu movente oritur; sic exteriora ostendunt inte¬riorem spiritum: sicut oculus est nuntius cordis, lubrici gestus, verba impudica, impudicus oculus voluptates spiritui dominari ostendunt. Sic Christum deprehendimus in nobis, si motus spiritus est ita virtuosus, quod odio habet vitium, ita quod vitiosus motus penitus est sibi abomina¬bilis. Paulus illius spiritus fructus enumerat, qui sunt caritas, 230vb pax et cetera. Christus enim est vita quae et virtus. Nam iustitia, pax, veritas, caritas et omnis virtus complicatur in virtute illa, quae dicitur spiritus vitae Christi. In quo igitur est Christus, in illo est spiritus Dei, qui non movet nisi ad aeterna incorruptibilia et caelestia. Et haec est vera vita. Veritas enim «permanet in saeculum saeculi». Unde virtus spiritus, qui movet ad virtutes quae sunt ae¬ternae, est fons vitae immortalis. Nota igitur quod verbum Dei in se habet spiritum illum scilicet fontem vitae, et nostrum spiritum intellectualem seu rationalem, in quo fides capitur, qui est sua imago, separat «a car¬nalibus desideriis» corporis mortis huius et at¬trahit in suam lucem, ut liberetur a servitute illa, ubi morti serviebat scilicet corruptibilibus desi¬deriis, et fiat vivus vita divina, sicut enim corpus vivificatur vita animae, sic anima, quando in se recipit spiritum verbi Dei. Unde anima per ad¬haesionem ad spiritum Christi fit christiformis, transit enim in unionem cum virtute, cui adhae¬ret, fit enim unum cum iustitia adhaerendo iusti¬tiae; sic cum pietate, sic cum bono fit unum adhaerens bono, et ita de omnibus virtutibus. Unde anima iusta est unum cum spiritu Christi, qui est spiritus iustitiae. Quaereret aliquis: Cum Christus sit virtus, an omnis iustus iustificetur per Christum? Dico quod omnis iustus in Christo iustificatur per iu¬stitiam, quae Christus est, sicut aliquis loqui pot¬est veritatem, sed non in Christo, ut spiritus im¬mundus in obsessis veritatem dixit Iesum esse Christum, sed non in Christo locutus est, quia non habuit formam eius, quae est virtus virtu¬tum, scilicet non habuit iustitiam, pacem, carita¬tem et ceteras virtutes Christi. Sic de agente iu¬ste dici potest, sed non in Christo, sic et pacifi¬co, sed non in Christo. Unde oportet iustum, qui debet per iustitiam quae Christus est iustificari, fore christiformem, ut scilicet sibi Christum in omnibus virtutibus praeponat et ad imitationem eius omnia opere¬tur, ut fiat christiformis, credens sic se ad filia¬tionem Dei posse pertingere, si Christum, quem finem virtutum simul et Filium Dei non haesitat, imitatus fuerit. Hic in omni opere virtuoso colit ipsum Christum, quem solum studet imitari tamquam iustitiam veram 231ra iustificantem et vitam vivificantem. Qui autem opera iusti agit et non ad hunc finem, ut dictum est, sed ut iustus vi¬deatur aut sit, talis non iustificatur, ut mereatur esse coheres Christi, scilicet filius Dei, et non est vera iustitia, quia non est iustitia in Christo, qui est veritas. Adhuc quaereret aliquis: Nonne Adam posi¬tus fuit in via verae iustitiae? Dico quod sic. Nam eo ipso, quod creatus fuit et adeptus ratio¬nalem spiritum, in ipso spiritu naturalem legem scilicet viam iustitiae repperit, quae lex est, ut Deus agnitus veneraretur. Ostendit etiam lex illa mores bonos differre a malis et bonos eligendos, scilicet alteri non facere, quod ipse non vult pati, et est docilis, eo quod intellecta familiaribus suis scit esse revelanda. Et haec lex naturae rationalis est via iustitiae et ita verbum Dei seu Christus qui ait se esse viam; ipse enim est via pacis et iustitiae. Unde in rationali spiritu haec lex scripta est et est imago verbi Dei, sicut lex scripta in tabula imitatur conceptum seu verbum legisla¬toris. Sed diabolus eiectus per verbum Dei in¬videbat verbo, ne dominaretur rationali huma¬nae creaturae. Tunc enim dominaretur, quando hoc verbum regeret et huic mandato obtempe¬raret homo. Ita invidebat etiam saluti hominum, quia oboedientia mandati illius fuit vita spiritus. Unde primum hominem, in quo fuit fons hu¬manae propagationis, sibi subiugare curavit et per eius subiectionem omnes eius posteros, et hoc avertendo hominem a consideratione legis illius naturae et convertendo ipsum ad sollicitam attentionem eorum, quae sunt huius mundi, in quo corporaliter versatur homo. Et ita seduxit hominem, quem continuis sol¬licitationibus occupavit in mundanis desideriis, quousque a memoria abstulit ipsam doctrinam seu verbum Dei sive legem illam naturalem. Et sic perdidit viam iustitiae neglecto mandato Dei. Tota igitur humana massa in Adam corrupta est, ita quod desiderium hominis est infectum, ut avidius ea quae videt et temporalia sunt, amet quam invisibilia et aeterna. Et haec est generalis quaedam idolatria per malignum persuasa, nam plus sibi quam Deo obtemperabatur. Post hoc divina pietas hanc abolitam 231rb natu¬ralem legem scilicet viam iustitiae per legem scriptam innovare volens, ne per incuriam pec¬cantium deficeret, in adiutorium illius naturalis legis per Moysen scriptam legem promulgavit. Sed diabolus occasione recepta fecit transgredi etiam legem illam scriptam, et ita lex propter praevaricationem fuit occasio plus delinquendi. Homines enim qui iam contraxerant consuetu¬dinem malam, ad observantiam legis scriptae reddebantur tardiores neque fuit tanta virtus in praeceptis legalibus, quod tolleret peccatum et iustificaret. Unde non restabat ultimo nisi quod veniret «lex spiritus» seu verbum Dei, quae in humana natura liberaret hominem ab imperio adversarii veritatis, quia quamdiu hoc non fiebat, tenebatur homo sub dictione eius et non potuit se ipsum a servitute eius liberare et ad viam iustitiae reverti. Et ita venit hoc ipsum verbum Dei, scilicet quod legem naturae loquitur in rationali spiritu, et as¬sumpsit humanam naturam, in qua vicit princi¬pem mundi huius. Nam apparuit hominis Filius, in quo fuit virtus Dei, non ex propagatione Adae. Fuit enim adeo virtuosus, quod non potu¬it esse virtuosior, ita quod fuit ipsa virtus supra omnem naturam et gratiam victor maligni. Quo¬modo autem vicerit, alio tempore audistis. Sed unum notabis singulare: Nam Christus, in quo aut qui hoc Dei verbum, scilicet lex vitae seu naturae sive lex spiritus rationalis, fuit sine omni macula aut peccato in sua puritate et per¬fectione ultima, qua maior esse nequit, venit in similitudine aliorum hominum peccatorum. Unde princeps mundi, licet in omnibus ex Adam, qui similiter ut Adam peccaverunt, quan¬dam sibi subiectionem vindicaret, cum ipse sit peccatum, quod regnat in omni peccatore, ita quod homo, qui non condemnatur iniuste a iu¬stitia Dei, quia volens peccavit se servum pec¬cati, mortis seu diaboli liberaliter constituendo, ab ipso Satan non iniuste possidebatur. Sed quando diabolus in Christum, qui ei nul¬lo iure subfuit, imperium suum extendit et oc¬cidi procuravit tamquam iniustum et suum, qui erat ipsa iustitia, tunc peccatum tale Satan com¬misit abutendo imperio suo, propter quod iuste imperium in omnes qui Christi sunt, 231va perdidit. Illi vero Christi sunt, in quibus Christi voluntas vivit, scilicet qui ipsum receperunt tamquam Fi¬lium Dei et ut tali fideliter oboediunt et partici¬pes facti sunt meriti mortis eius, quae nulli pro¬fuit, qui legem spiritaliter non intellexit. Et ista est sententia Apostoli ad Romanos capitulo 8o dicens: «Deus Filium suum mittens in similitudinem carnis peccati»; «de peccato damnavit peccatum in carne»; secundum auream exposiunculam ignoti auctoris et secun¬dum Augustinum, ut recitatur in textu Sen¬tentiarum, libro 3o, distinctione <3a>. «De pec¬cato» scilicet in ipsum commisso, «damnavit peccatum» scilicet adversarium salutis, «ut iusti¬ficatio legis» naturae, quae iungitur legi spiritali, «impleretur in nobis, qui non secundum car¬nem», sed spiritum «ambulamus». Diceret forte aliquis: Ex his videtur quod lex Moysi sit lex innovationis legis naturae. – Re¬spondeo secundum intellectum allegatae ex¬posiunculae: Lex Moysi est triplex, quia tres leges in ea continentur scilicet lex spiritalis, lex innovationis et lex sabbati sive caerimoniarum. De lege spiritali scriptum est: ‹Audi Israel, Deus tuus unus est›, quod tantum ad divinitatem per¬tinet. Lex innovationis est, quae legem naturae innovat atque reformat, quae etiam illud, quod peccatum non putabatur, pro impunitate pecca¬tum esse cognitum fecit. Habebatur enim, quasi non esset peccatum propter consuetudinem contrariam introductam, quasi Deus non cura¬ret, quia Deus non punivit transgressores. Est enim per legem sic cognitum, quae declarat, quod si quis casu poenam effugisset praesentem, futurum supplicium effugere non posse. Sed iustitia Dei, quae alio nomine dicitur mi¬sericordia, manifestata est non sine lege spiritali, sed sine lege vindictae, id est innovationis, et lege sabbati, nullam cum eis habens communi¬cationem, quia quos lex vindictae iussit damnare, hos iustitia Dei iussit liberare, sed tamen mani¬festata est a lege, quia lex et prophetae Christum praedixerunt esse venturum. Venit itaque Chri¬stus a Patre ideo missus, ut Deus Pater appareret iustus solvens ea, quae promisit, et ut ipse eos redimeret, quos Pater peccantes diu misericor¬diter sustinuit. Decreverat enim Deus mittere Christum pro¬pitiatorem, hoc est, ut per eum propi231vbtiaretur generi humano «in sanguine», hoc est in pas¬sione, et hoc per fidem, quia fidem habentibus salus speranda est, ut patet in latrone in cruce et Maria peccatrice atque aliis iustificatis, quoniam non legitur ex operibus, quae praecesserant eos iustificatos, sed tantum per fidem formatam. Diceres: Qui sunt igitur fideles qui iustifican¬tur? – Dico quod illi qui in Christo sunt, scilicet qui carnalia desideria non sequuntur. Nihil his damnationis evenire potest. Verum in Christo esse est omnibus virtutibus insistere. Christus virtus est, Satan vitium seu peccatum. Humilitas Christus est, qua virtute veniente necesse est quod superbia cedat et det ei locum. Superbia si adest, locum humilitatis occupat. Ubi odium re¬gnat, caritas locum non habet. Ubi invidia ma¬net, misericordia caret loco. Quapropter sunt vitia exterminanda, ut virtutes possint habere lo¬cum. Vitia sunt Chananaei qui de terra Israel non poterant de facili eici. Deus enim in mo¬mento disperdere eos potuit, sed propter pro¬bationem filiorum Israel atque exercitium noluit. Et unde secundum doctrinam Pauli atque allegatam exposiunculam est spiritus vitae scilicet veritatis, et spiritus mortis, scilicet erro¬ris, «Spiritus vitae» locum sibi in anima intellec¬tuali quaerit expellendo spiritum mortis, qui oc¬cupat illa loca et fortiter defendit possessionem in antiquata consuetudine se firmans. Sed ait Christus victor mortis: ‹Si sermones meos ser¬vaveritis›, «cognoscetis veritatem, et veritas libe¬rabit vos.» Et dicit Apostolus, quod spiritus vitae liberat ostendens, quod una est Filii et Spiritus Sancti liberatio. Fide igitur capitur verbum Dei et, si servatur, veritas cognoscetur. Veritas est, quae liberat intellectum a peccato seu morte sua scilicet errore et ignorantia, quia spiritus vitae, qui est spiritus veritatis, in animam illam intellec¬tualem descendit, ubi veritas cognoscitur. Ultimo tangam quam breviter, quomodo ani¬ma, in qua Christus solum est, sicut si icona sine vita iustificetur et vivificetur. Dicit Apostolus quod Christus resurrexit propter nostram iustificatio¬nem. Quando enim Christus in nobis est ut panis habens extrinsece figuram Christi et Christus re¬surgit, scilicet quia panis transsubstantiatur, ut fiat vivus Christus, tunc in nobis resurgit iustificatio, 232ra vita, pax et omnis virtus. Resurgit enim in nobis Christus propter iustificationem nostram, qui per eius resurrectionem iustificamur. Ecce quomodo resurgit fidelis de morte, in quo Christus resurgit, cuius figuram habet sa¬cramentum eucharistiae; nam ibi est vita vivifi¬cans spiritalis, quae fide attingitur. Fides igitur in anima, quae fuit mortua, tenens scilicet Chri¬stum sine vivis operibus, resuscitatur ad vitam, ut sit fides viva, et haec resuscitatio per resur¬rectionem Christi fit, qui fit vivus in nobis. Fit autem hoc modo quo sacerdos transfert panem in Christum; nam sacerdos per confessionem se mundat a morte peccati, et misericordiam Dei impetrat, ut in officio missae ad longum expla¬natur. In hoc Christianus est sacerdos sic praece¬dendo. Impetrabit enim mysticis orationibus, quod Christus animam suam, quae vita caruit rationali et divina, transfert in vitam spiritus Christi, sicut sacerdos in altari impetrat per fi¬dem et mysticas preces, quod panis corporeus in vivum corpus Christi transfertur. Et postquam hoc factum est, scilicet quod Christianus trans¬ivit secundum interiorem hominem in vitam spi¬ritus Christi, tunc agnus ille immaculatus dat pa¬cem et quietem. ‹Christus enim pax est› et quies vitalis felicitans nos aeternaliter, qui sit in saecula benedictus.