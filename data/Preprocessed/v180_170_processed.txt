Cod. Vat. Lat. 1245 fol.64vb «Nomen eius Jesus.» Ex evangelio: «Post¬quam consummati sunt dies octo, ut circumcide¬retur puer, vocatum est nomen eius Jesus, quod vocatum est ab angelo, priusquam in utero con¬ciperetur.» Quilibet homo habet tempus suum, et est ab ortu eius usque ad occasum. Unde sicut est unus «motus» solis, cuius «mensura est tempus», tunc sub motu solis est tempus, quod homo incipit aut ab ortu aut a meridie aut ab occasu aut me¬dia nocte mensurare, et nominat diem ab initio, quo sol fuerit in uno punctorum, quousque red¬ierit ad eundem. Et quia non revertitur ad eun¬dem punctum, homo consideravit quando re¬vertitur, et reperit quod in 365 diebus et 6 horis vel quasi. Et divisit per motum lunae illos dies, scilicet de motu lunae a coniunctione cum sole usque ad reditum. Et quia hoc fit in 29 diebus cum dimidio vel quasi, instituit homo mensem etc. Unde sunt varii anni: solis, lunae, Saturni, Jo¬vis, Martis, Veneris, Mercurii et stellarum, sic et omnium. Nulla enim res quae oritur et occidit est expers temporis, quod est mensura motus. Sic aliud est tempus completionis fetus in utero unius animalis, aliud alterius; alius est periodus unius, alius alterius. Sic est aliquis piscis, qui di¬citur effimera, qui in mane oriente sole nascitur, et dum est meridies, est in statu perfecto, et sole occidente perdit vitam. Unde in mundo isto sub motu solis mensu¬ramus periodos. Sed quia sol numquam redit ad eundem punctum, oriuntur magnae diversitates in longo tempore, ita quod regiones mutantur atque dispositiones locorum et nihil penitus sta¬bile. Circulatio vero est, quando redit principi¬um, et est in octavo. Et hoc experimur in har¬monia, quia octava nota concordat cum prima. Sic dies dominica redit octavo die, et ideo sic septenario completur motus. Sunt septem dies, sunt septem planetae etc. De hoc alibi, scilicet quo modo mensibus et annis per septem in utero et extra uterum omnia in homine revolCod. Vat. Lat. 1245 fol.65ravuntur, et de anno iubilaei, qui redit post septies septem etc., et quo modo se Christus nominat ‹filium sabbati› et ad eum spectare annum retributionis. Videtur autem mundi huius periodum venisse ad aetatem perfectam in Christo. Nota: Dicit textus: «Postquam consummati sunt dies octo.» quo modo dies consummatio¬nis sunt dies per hominem mensurati? Nam tempus non est nisi ex intellectu, qui est in cor¬pore subdito motibus. Corpus enim nostrum est microcosmos cum animalitate. Nam anima sen¬sitiva est una vis motiva, quae est expansa in caelo suo sive caelis, ubi celatur, et tamen varie movetur; aliter movetur cor, aliter hepar, aliter cerebrum etc. Et illi motus, quia conformes et proportionati, sequuntur dispositionem caeli et membrorum. Sed non potest anima illa immersa mensurare, quia subest motui et tempori. Anima vero, quae de sensibili motu iudicat, est libera et non alligata membro seu organo. Illa mensurat, dividit et componit et numerat. Illa facit ex se mensuras, et vocatur mens a mensurando. Et propterea ipsa non subest motui vel tempori. Nullo enim tempore ipsa mensura mensurans tempus finiri et mensurari potest, sicut creatura non potest terminare omnipotentiam creantis. Unde ipsa mens, inquantum unitur homini me¬dio animae sensibilis, videtur esse in summitate temporis, inquantum est absoluta et non alligata motibus sensibilibus seu organis, ambit tempus et omne temporale sensibile ac corporeum et videtur esse in initio aeternitatis. Quare mens non potest videri nisi in puncto coincidentiae circuli et rectae infinitae, et vocatur horizon temporis et aeternitatis. Nota de circumcisione, quo modo Sephora uxor Moysi circumcidit puerum et dixit eum esse ‹sponsum sanguinis›. Paulus dicit ‹Christum ministrum circumcisionis›. Fuit circumcisio con¬summata in Jesu. Nam concupiscentia et fomes seu inclinatio ad peccatum penitus per circumci¬sionem ex Abraham fuit consummata in Christo. Duo igitur consideranda videntur in circum¬cisionis institutione, scilicet quod semen Abra¬hae conservaretur in signo illo. Nam Genesis 17o dicitur quod in signum foederis instituta fuit circumcisio, et hoc propter promissionem quae erat facta illi semini; Cod. Vat. Lat. 1245 fol.65rb et ita omnis circumcisio erat sacramentum Christi, quia Christus erat hoc ‹semen repromissionis›, ut Paulus nos instruit. Et in hac fide, scilicet Christum venturum esse semen repromissionis Abrahae, in quo benedi¬cerentur omnes et salvarentur, quae sub hoc sa¬cramento quasi sub signo visibili continebatur, fides Christi scilicet quod ipse salvator fuit in patribus, quae liberabat a peccato Adae, ex quo [quia] homo per fidem salvatoris venturi in mundum sperabat liberari, et «spes non confun¬dit», haec autem fides venturi Christi, quae sub circumcisione figurabatur, finem habuit veniente Christo. Unde bene possumus intelligere evan¬gelium quod, postquam consummati sunt dies octo, id est omnes dies octo omnium, qui prop¬ter Christum venturum circumcidi debuerunt, complevit Christus hoc praeceptum tamquam causa finalis eiusdem. Alio modo circumcisio potest considerari quasi signum infectionis naturae, quam ex Adam receperunt omnes homines, et quod ideo quasi superfluum aut superadditum ad innocentiam, quam a Deo habemus, tollere debemus, ut red¬eamus ad puritatem naturae pristinae. Quam quidem foeditatem experimur in nobis esse, quia alia est lex spiritus, alia carnis, et concupiscentia carnis militat contra spiritum. Unde abscisio praeputii instituta fuit, ut in hoc cognosceremus concupiscentiam carnis humiliandam et abscin¬dendam quasi quandam foeditatem contractam in parentibus etc. Et nisi abscindi posset, ali¬quando in aliquo non fuisset figura illa imposita. Et ideo, quando perventum est ad eum, qui ‹non› fuit natus ‹ex sanguinibus neque voluntate carnis neque viri, sed ex Deo›, tunc omnes octo dies consummati sunt, quia deventum est ad il¬lum, qui fuit veritas figurae. Quare Christus fuit circumcisus, quasi ille in quo terminaretur figura. Nam ipse solus ille fuit, in quo fomes peccati non reperiebatur, sed abscisa fuit omnis carna¬litas et concupiscentia. Et propterea Jesus dictus seu salvator, quia in eo natura fuit reparata etc. Tertio haec circumcisio propter foedus instituta significat circumcisionem praeputii cordis, de qua prophetae et sancti loquuntur. Sic sensibile signum in homine extrinseco significat, quod in homine intrinseco sit necessarium ad salutem. Nota: Dicit Cod. Vat. Lat. 1245 fol.65va «puer». In puero innocentiam vide, quae crevit cum puero. Et quanto Christus crevit in aetate, tanto innocentia maior. Nam ipse fuit «innocens manibus» etc. Qui recte vult videre Christum, consideret in adolescente sa¬pientissimo puerilem simplicitatem. Item, quo modo Christus ‹sponsus sanguinis›. Liberavit enim circumcisio filii Moysi ab invasio¬ne dei vel spiritus, qui eos volebat interficere. Et quando Sephora mater vidit sanguinem filii sui fluentem usque ad pedes, dixit eum suum esse sponsum in sanguine. Et dicit textus Exodi 4o ob circumcisionem liberatos etc. Vide, quo mo¬do pulchre instruimur a morte spiritus liberari sanguine innocentis Jesu, qui est sponsus ani¬mae, quam liberat in sanguine seu merito per sanguinem. Item, dicit: «Vocatum est nomen eius Jesus.» Nota: Dicit: «vocatum»; nam omnes partus supra naturam ab angelo nomen receperunt, hoc est a Deo per ministerium angeli. De hoc alibi. Item, dicit: «Vocatum est nomen.» De nomine quo modo est notitia, et quia notitia praecisa est impossibilis, igitur et nomen, et quo modo no¬men Dei multiplex et nullum. Item, de Jesu et dulcedine nominis illius etc. alibi. Cur sunt tot linguae, nisi ut melius innomina¬bile nominetur? Cur tot homines, nisi ut inex¬pressibilis humanitas melius explicetur? Cur tot creaturae, quae sunt imagines Dei, nisi ut veritas melius in varietate explicetur, quae est, uti est, inexplicabilis? Nomen Jesus est mirae dignitatis in praenun¬tiatione, quia ab angelo praenuntiatum ante con¬ceptionem et Joseph post conceptionem et ho¬die in circumcisione vocatum. Unde est ‹nomen, quod os Domini locutum est› etc., os angeli et os hominis. Item, circa utilitatem significationis, quia «sal¬vum faciet populum» etc. Item, iocunditas ex hoc, quia nihil iocundius ortu Dei et hominis. Plenum est omni dulcedine videre hominem hominis creatorem, quia est «visio pascens», ut ait Augustinus, quae omnes medullas animae intus ingreditur et sua dulce¬dine reficit et vitam indeficientem in ea conser¬vat et nutrit. Dignum in significatione secundum litteras. Ex j iocunditas maerentium. ‹Abstersit Deus omnem lacrimarum› etc. Ex e aeternitas viventi¬um. Cod. Vat. Lat. 1245 fol.65vb Lucae <1o>: «Regnabit in aeternum.» Ex s sanitas languentium. «Qui sanat omnes infirmi¬tates tuas» etc. Ex u ubertas degentium. «Gloria et divitiae in domo eius» etc. Ex s suavitas tor¬quentium. Jesajae 44o: ‹Cum ambulaveris per ignem, non combureris, et flamma non ardebit in te, quia ego salvator.› Ex quinque litteris recipi possunt quinque gratiae. Ex j significatur quod est iustificator; ex e exaltator; ex s salvator. Nota, Ambrosius: ‹Omnia nobis Christus est. Curare vulnus si vis›, «medicus est; si febri¬bus aestuas», intus refrigerium est; «si gravaris iniquitate, iustitia est; si auxilio indiges, virtus est; si mortem times, vita est; si caelum deside¬ras, via est; si» umbram «fugis, lux est; si cibum quaeris, alimentum est». Ex u viator. ‹A summo caelo egressio› etc., «ut nos» a labore «eriperet» etc. Vel vivificator. «Vitam petiit a te; tribuisti ei.» Ex s servitor. Servivit enim nobis triginta tribus annis. Tertio est dignum in efficacia et virtute. Pri¬mo honorabile. Ad Philippenses: ‹Dedit illi no¬men› etc. Secundo est terribile. «Sanctum et terribile.» Sanctum hominibus, terribile daemonibus secun¬dum Glossam. Daemones, cum audiunt hoc no¬men devota mente et firma fide nominare, fugiunt. Et non solum terret daemones, sed et alias res ho¬stiles, Marci ultimo: «In nomine meo daemonia ei¬cient, linguis loquentur» etc. Quare sicut medica¬mentum in pyxide debet portari in corde. Tertio est amabile. In Canticis: «Oleum ef¬fusum nomen tuum, ideo adulescentulae» etc. Cum devotione nominatum spirat odorem. ‹In odore unguentorum› etc. Quarto est dulce. Bernardus: ‹Melos in au¬re, mel in ore, in corde iubilus.› Quinto est auxiliabile. Ad Romanos 10o: «Omnis quicumque invocaverit» etc. Ideo, qui vult exaudiri, petat in nomine Jesu, Lucae 11o. ‹Quidquid petieritis Patrem› etc. Actuum 2o. Huic omnes prophetae testimonium perhibent remissionem peccatorum accipere per nomen eius. Omnibus igitur prophetis crede, nec de om¬nibus peccatis despera, etiam si capillos capitis vel numerum arenae maris excedant. Psalmista: ‹Mul¬tiplicatae sunt super numerum capillorum capitis mei.› Secundo Paralipomenon, ultimo: «Peccavi super numerum arenae maris.» Dic: «Propter no¬men tuum, Domine, propitiaberis peccato meo; multum est enim.» Nota: Cod. Vat. Lat. 1245 fol.66ra Oportet esse circumcisum a vitiis, cui nomen salvationis convenire debet. Johannis 13o: «Paraclitus autem Spiritus Sanc¬tus, quem mittet Pater in nomine meo» etc. Si devote petunt mendici propter sanctum Nicola¬um sibi modicum panis dari, cur non petimus devotissime in nomine Jesu ut Sanctum Spiritum obtineamus? Lucae 10o: «Etiam daemonia in nomine tuo subiciuntur nobis.» Nota, quo modo sine pugna non fit victoria. Oportet ut in similitudine, sicut David vicit Go¬liam, ad quem venit «in nomine domini exercitu¬um», venire contra diabolum, qui ut Goliath armatus est «gladio, hasta et clipeo»: gladius temptatio carnis, hasta temptatio spiritualis, cli¬peus vero, sub quo se abscondit, est simulatio boni, sub cuius specie decipit. «In nomine tuo spernemus insurgentes in nobis.» Apocalypsis 2o: «Vincenti dabo manna absconditum, et dabo illi calculum candidum et nomen novum» etc. In manna divina, in calculo humana natura Christi significantur. Candidus est propter innocentiam. Utraque natura merces est vincentium diabolum, car¬nem et mundum. Et quia mercedem per no¬men Jesu consequimur, ideo in calculo, qui erit merces nostra, scriptum est. Augustinus: ‹Si tu quaeris nomen Dei, ipse quaeret nomen tu¬um. Si negligis nomen Dei, delet et ipse nomen tuum.›