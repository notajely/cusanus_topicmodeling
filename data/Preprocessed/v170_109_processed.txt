18r lin.6 «Ite ad exitus viarum, et quoscumque inve¬neritis, vocate ad nuptias!» in evangelio. In hoc evangelio primo attendendum, quo mo¬do Jesus «in parabolis» loquitur de regno mundi ad ‹regnum caeli›. Et sicut regnum mundi consi¬stit in rege, quia rex est, in quo est complicatio omnis virtutis regitivae, et rex a regendo dicitur. Regnum est unio plurium in uno rege. Re¬gnum caelorum est unio plurium caelicolarum in uno rege caelorum. Nam caeli sunt a caelan¬do dicti et sunt caelestiales occulti et lucidi spi¬ritus intellectuales etc. «Qui fecit caelos in intel¬lectu.» Et nota, quod rex caeli ‹facit nuptias filio suo›. Et sicut aliquis rex mundi facit suo filio nuptias et in hoc est gaudium maximum et ad illud gaudium vocat invitatos, quorum gaudium est in gaudio sponsi; sic de Patre caelesti; Filio suo nuptias fecit et vocavit etc. Et adverte, quo modo Johannes Baptista ex¬planat nobis illud gaudium Joh. IIIo: «Amicus autem sponsi stat» etc. Et nota, quod aliqui invitantur et ‹nolunt ve¬nire›; et iterum cum maiori diligentia et persua¬sione vocantur et aut ‹neglegunt› venire aut ‹ab¬eunt in villam› aut ‹negotiationem› aut ‹tenent servos et occidunt›. Item considera nolentes, neglegentes, abeun¬tes et oppugnantes. Illi invitati, qui nolebant ve¬nire, sunt increduli; neglegentes sunt creduli sed acediosi; abeuntes sunt creduli et distracti; op¬pugnantes sunt solliciti in lege sua et persecu¬tores legis Christi. Vel aliter: Omnes illi sunt increduli, primi no¬lentes sunt increduli intellegere nolentes, ut bene agant; et hii spernunt audire. Alii non spernunt audire veritatem, sed sper¬nunt eam capere et neglegunt eam. Alii non sunt neglegentes, sed solliciti circa alia; abeunt de fide audita convertentes se ad sua, scilicet villam suam et negotiationem suam. 18va Alii adhuc peiores, qui resistunt per malitiam, ne fides promulgetur, et illi contra agnitam veri¬tatem peccant. Propterea sunt filii mortis, quia rex perdidit eos etc. Item nota, quo modo punitur peccatum vo¬catorum et persecutorum vocantium. Primo, quia ipsi <sunt> machinati contra vitam, ideo perdunt vitam, quia vita eos deserit; et ‹civitas eorum succenditur› igni. Sic damnati sunt perditi et <habent> locum mansionis in igne, quem Deus paravit, ut suc¬cenderet, ut alibi ait: ignem illum ab initio ad hoc paratum. Item nota, quo modo post hoc dicitur, quod ‹non erant digni invitati›; ideo non venerunt. Ex quo habes, quod, quamvis Pater caelestis vocet multos, tamen indigni non veniunt. Dignum oportet esse illum, qui debet venire; sed vocatio non facit dignum, alias omnes ve¬nissent. Oportet igitur, quod quisque se faciat dignum. Nemo igitur nisi vocatus venire potest; sed nemo venit nisi dignus. Dignus autem est, qui oboedit vocationi et credit sic esse, scilicet quod nuptiae sint paratae. Duplex igitur est dignitas: una est, per quam <ali>quis intrat; et est fides; et alia, per quam est dignus manere; et est caritas. Nota, quo modo vocatio alia usque «ad exitus viarum» agit, quod ‹nuptiae implentur›. Et est vocatio omnium. «In omnem terram exivit sonus eorum», non ut quondam «notus in Judaea» so¬lus etc. Item ‹congregatio› est ecclesia, quae est de ‹bonis et malis› et ex illis ‹implentur nuptiae›. So¬lum igitur de ecclesia intrant et hii sunt fideles. Item nota, quod ‹ad cenam agni et sponsi tunc devenitur›, quando ‹implentur nuptiae dis¬cumbentium›; tunc est finis mundi, quando im¬plentur nuptiae; et haec est vita aeterna habere locum in nuptiis vitae, ubi ‹transiens ministrat›. Nota, quo modo ‹rex intrans› videt omnia; et inter omnes ‹unum vidit›, qui se inter tot occul¬tare nequivit, quia ille non habuit ‹vestem nup¬tialem›. Nota quaestionem: «Amice, quo modo huc intrasti» etc. Ex hoc trahe: si ad nuptias in hoc mundo vocati comparemus in nuptialibus vesti¬bus nitidis et mundis, et alias reputamur indigni interesse regiis nuptiis, nisi regio vestimento si¬mus vestiti, quo modo tunc caelestiali vestimen¬to 18vb necesse est nos vestiri, si ad caelestes nuptias accedere voluerimus? Respiciamus igitur omnia caelestia, quae sunt a Deo candida, a Deo lucida et imputrefactibilia etc. Item quasi diceret rex: Portenarius non debuit te intromisisse, quando non eras decenter ve¬stitus. Quo modo igitur intrasti? Vestis igitur est, quae facit aperire portas. Vestis est ornatus ad¬veniens naturae et est gratia et gloria etc. Nota: «Ille obmutuit». Ex quo habes, quod nihil respondere potest in iudicio omnis pecca¬tor, quia veritas iudicat. Nota ibi: «Tunc dixit rex ministris». Habes servos, qui exeunt et vocant, et habes ministros, qui imperio regis eiciunt. Item ibi: «ligatis manibus et pedibus» etc., quia ille, qui proicitur in damnationem, est vivus vita naturae, quia non est mortalis secundum naturam, sed privatur virtute quasi paralyticus et agonizans. Et ‹mittitur in tenebras› etc. Nam secundum naturam corporalem est ‹ligatus› et secundum spiritualem ‹in exterioribus tenebris›; sicut oculus ligato corpore manet illigatus, nisi mittatur in te¬nebras; tunc per tenebras privatur virtute, quia in sola luce habet virtutem videndi. Nota: Quid infernus quoad fideles etc. Nam fides <est>, per quam perductus est homo usque ad spem comprehensionis; propter peccata eici¬tur a spe; et hoc est esse in tenebra non gustare delectabilitatem vitae dulcissimae. O quam dul¬cis est illa vita in se, quae in omnibus viventibus extreme appetitur! Perdere igitur pacem vitae et vitae intellectualis et pabulum eius, scilicet sapi¬entiam, est esse ‹in exterioribus tenebris›, scilicet in carentia lucis rationis aeternae. Nota, ubi dicit: «Ibi erit fletus et stridor den¬tium». Nota: «Fletus et stridor dentium» sunt si¬gna tristitiae et doloris. Erit igitur in tenebra tri¬stitia, quia perdita est spes etc. Et in tristitia ma¬ximus dolor, per quem natura inquietatur. Nota: «Multi vocati, pauci electi». Igitur vo¬catio non eligit; inter vocationem et electionem mediat periodus; Deus, qui videt omnia simul, eligit mediantibus operibus etc.