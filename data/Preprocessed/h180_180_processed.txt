Cod. Vat. Lat. 1245 fol.80rb «Ecce ancilla Domini, fiat mihi secundum verbum tuum.» Locutus sum pridie, quo modo, dono Dei addito creaturae rationali quod erat originalis rectitudo, creavit Deus hominem rectum. Ad pabulum immortalitatis translatus fuit homo et positus in paradisum voluptatis. Sed hanc origi¬nalem iustitiam seu innocentiam non tenuit ho¬mo. Nam in potestate rationalis spiritus fuit te¬nere aut dimittere donum. Sed quia scientiam praeposuit innocentiae, perdidit gratiam. Cod. Vat. Lat. 1245 fol.80va Vide exemplum, quo modo puer innocens non peccat et sine cura est, ut vivat, et unde habuit vitam animalem, inde pascitur; mater, quae peperit, etiam ex suo corpore pascit. Sed dum pervenit ad ‹scientiam boni et mali›, dimit¬titur iudicio suo, et tunc cum cura vivit et ope¬ratur terram. Fuit itaque innocentia sic privilegiata. Nam a solo Deo parentes nostri primi vitam assecuti fuerunt. Et si durasset innocentia, semper et sine cura vixissent, quia qui dedit vitam vivificasset ex se quasi ex propriis uberibus spiritum suum, quem insufflavit. Et ita vita fuisset ex immorta¬litate communicata spiritui, et caelum et terra et omnia quae in eis sunt sub oboedientia hominis et ad eius servitium, ut voluptuose vixisset, se¬cundum corpus necessaria ministrassent. Sed parentes nostri perfecte creati in potestate habebant innocentiam, quae simul cum perfecta ratione concurrebat, dimittere et ad usum rationis se convertere et sic se ipsos regere. Quamdiu enim puer se ipsum regere nequit, non deseri¬tur a parentibus, qui eius curam agunt. Erat au¬tem in parentibus primis potentia quod se quasi pueros simplices et innocentes tenere poterant sub directione creatoris seu verbi seu rationis aeternae, aut se sua propria ratione gubernare. Unde, quia ipsi sibi ipsi placuerunt, vani facti, spreta gubernatione Dei, pauperes facti sunt, sicut optime parabola de filio prodigo explanat. Venit Jesus in mundum ut magister docens fatuitatem praesumptionis esse abiciendam, quae est de hoc mundo, et ad humilitatem et simplicitatem innocentiae esse redeundum, ut sic homo revertatur ad gubernatorem, qui cu¬ram habet solum talium. Nam, etsi recessit pro¬digus filius a gubernatione patris, tamen rever¬sus, ad cor humiliatus, recipitur denuo cum priori stola etc. Magister noster sciolos habuit adversarios et populares simplices amicos. Ille ad Dei gubernationem redit, qui iactat omnem cogitatum in eum et ei credit, quoniam tunc ipse, ‹qui non› potest ‹deserere sperantes in eum› – est enim fidelis –, enutriet eum et glo¬rificabit eum. Maria fide maxima resolute se Deo subiecit quasi ancilla, quae Cod. Vat. Lat. 1245 fol.80vb omnem cogitatum habet, ut agat, quae sunt voluntatis Domini sui, nihil hae¬sitans. Ideo, cum esset virgo, facta est mater. Quod autem Deus velit curam habere de no¬bis patet. Nam diligit nos; nihil enim eorum quae fecit odit. Pater diligit filium, quia in eo se ipsum in sua similitudine naturae diligit, et arti¬fex diligit facturam suam, quia in ea videt suae artis similitudinem. Et quia Dei sumus factura, nos diligit et ut pater et ut frater, quia nostram assumpsit naturam. Et quia est abundantia et effluentia bonitatis, communicare vult eam ca¬pacibus. Capacia vasa sunt, quae habent profundam humilitatem et sanum gustum. Si vinum esset intelligens et vivum et nobile, bibi vellet, sed non nisi ab his sanis et mundis, qui appeterent et sitirent et gustum innocentem, purum ab omni infectione haberent. Et ubi non cognosceretur, nollet bibi, sicut Christus dicit margaritas ante porcos non esse proiciendas, cum non cogno¬scant nobilitatem earum. Ex evangelio habemus virginem fecundam; quare quandam similitudinem eius reperimus in terra. Ait propheta: «Visitasti terram et inebriasti eam» etc. Terra enim habet naturam quod ipsa semper descendit versus medium mundi. Sic virgo descendit, quando dixit: «Ecce ancilla.» Nam intellecto quod fuit vocata, ut esset mater et regina ac imperatrix, per humilitatem descen¬dit ad ancillarem profunditatem. Ex hoc descensu terrae sequuntur plura, sci¬licet quod ipsa manet fixa, quod aquae irriguae ad ipsam confluunt, quod est fecunda, quod est sphaericae formae. Item, ratione geniturae assi¬milatur terrae, quae vult coli, ne exterius tribulos producat, interius aurum et argentum et lapides pretiosos etc., scilicet notitiam veritatis, mundi¬tiam sanctitatis et abundantiam virtutis. Habemus eam virginem. Unde ob munditi¬am eius comparatur aquae ductu, speculo, auro et caelo. In caelo est fontana, a qua fluit aqua viva per conductum mundum. Fontana est di¬vina natura, aqua divina gratia, aquae ductus Maria. Comparatur Cod. Vat. Lat. 1245 fol.81ra mundities speculo mundo, quod recipit figuram et repraesentat eam, confortat vi¬sum et inflammat. Pater in eam respiciens «respexit humilitatem» etc. Impressit figuram in ea qui est eius Filius, cum sit «figura substantiae eius» etc., et aliis illam numquam visam praesentavit. Confortat intuentes in eam, quia ipsa est spes peccatorum. Multi peccatores desperassent, si ad ipsam non re¬spexissent. Ipsa continue aspicitur a supernis ra¬diis; ideo inflammatur. Ex qua flamma ignis et ar¬dor caritatis generatur in cordibus peccatorum, ut non sit, qui se abscondat a calore eius. Item, mundities eius auro mundo comparatur, ex quo fit vestis seu planeta pontificis, moneta redimens captivos et corona qua rex coronatur. Item, munda ut caelum, ex cuius claritate exit «sol iustitiae» et angeli et sancti.