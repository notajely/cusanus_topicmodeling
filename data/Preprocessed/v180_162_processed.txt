Cod. Vat. Lat. 1245 fol.62rb «Simon Petrus dixit: Tu es Christus, Filius Dei vivi.» Matthaei 16. Omnis qui confitetur Christum Filium Dei vivi, Petrus dicitur. Fides Petri est fides ecclesi¬ae. Omnis fidelis est in ecclesia super Petrum aedificata. quo modo in Petro ecclesia, attendendum: Nam primo una est fides, scilicet Christum Fili¬um Dei, in qua uniti fideles sunt una ecclesia. Petrus primus fidelis, primus sacerdos, primus pontifex atque princeps apostolorum. Quidquid habet ecclesia in explicatione, reperitur compli¬cite in Petro et prioriter. Vide de hoc alibi. Attende quo modo in evangelio dicitur quod postquam Jesus qui satiaverat quinque milia ho¬minum de quinque panibus et quattuor milia de septem panibus, instruxit discipulos ut a «fer¬mento pharisaeorum» caverent, scilicet a doc¬trina eorum quam fermentum appellat, deinde veniens Caesaream Philippi interrogavit disci¬pulos suos: «Quem dicunt homines esse Filium hominis?» Praemiserat Christus miracula et ad¬monitiones quod caverent a doctrina pharisae¬orum. Et tunc interrogat, non ut ignorans, sed ut volens ad confessionem Petri pervenire. In¬cepit ab aliis et venit deinde ad apostolos. Unde dicit textus illos respondisse sic: ‹Alii Johannem Baptistam, alii Eliam, alii Jeremiam aut unum de prophetis.› Considera quo modo ipsi intellexerunt eum esse Filium hominis. Cur autem ipse se nominat ‹Filium hominis›? Adverte quia voluit eos ad hoc ducere quod Filius hominis agnosceretur Filius Dei vivi. Non dicitur filius alicuius patris ut Simon «Bar Jo¬na» nominatur quia licet esset Filius hominis, ta¬men sine patre homine. Et de hoc alibi habes quod ideo non habuit patrem in terris, ut posset esse omnium frater qui secum haberent eundem Patrem in caelis. Ob hoc alibi dicit: ‹Qui facit vo¬luntatem Patris mei, hic meus› etc. Hoc facere vo¬luntatem est habere eum in Patrem. Item attende quo modo in Christo omnia videbantur complicite et unite, quae in omnibus sanctis discrete et partialiter. Nam in sanctimo¬nia vitae videbatur Johannes Baptista resurrexis¬se. Videbatur aliis, quod esset in eo spiritus Eliae, aliis vero Jeremiae, aliis quod alterius ali¬cuius prophetae. Ex quo trahe spiritum Christi complicasse omnium sanctorum virtutem. Postquam igitur Jesus audivit eos de aliis di¬centes, interrogavit eos dicens: ‹Quem vos me esse dicitis?› Ac si diceret: Alii me iudicant ut hominem habere Cod. Vat. Lat. 1245 fol.62va similem spiritum aliis, et ta¬men non possunt reperire aliquem sanctorum cui me assimilent. Quam igitur vos de me ha¬betis aestimationem qui «ab initio mecum estis» et me non ut alii intercise audistis – sed conti¬nue etiam profunda mysteria vobis revelavi et non aliis? Tunc ‹Simon Petrus respondens dixit›: «Tu es Christus, Filius Dei vivi». Interrogati fu¬erunt discipuli, sed princeps quasi os et vertex respondit etc. Considera: Quam magna et divina fuit ista re¬sponsio et quam clara: dicere illum esse Filium Dei qui se ipsum nominat et fatetur Filium ho¬minis et quem omnes homines non obstantibus mirabilibus operibus habebant pro puro homine simili tamen prophetis! Item quo modo Christum confitens Filium Dei est beatus quia sine revelatione Patris hoc fieri nequit. ‹Nemo venit ad me, nisi Pater meus traxerit eum› etc. Nam revelatio Patris non est nisi quando Pater quem Deum dicimus se Pa¬trem revelat. Et hoc esse nequit nisi in ostensio¬ne Filii. Sicut enim Christus respondit Philippo petenti Patrem ostendi dicens: «Qui videt me, videt et Patrem». Nam non potest Filius videri nisi in eo videatur Pater, cum Filius sit Patris Filius, neque Pater potest videri nisi in Filio ut alibi dicit Christus Deum neminem videre nisi Filium et cui Filius revelaverit. Sicut Pater re¬velat Filium, ita Filius revelat Patrem. Sed diceres: In quo fit revelatio? Respondeo: In Spiritu Sancto. Nam quando quis secreta cor¬dis revelat, hoc est se ipsum, tunc loquitur. Sed loquela non facit quem manifestum nisi in spi¬ritu veritatis. Alias ignoranti et surdo narrares si deest spiritus intelligentiae se infundens animae rationali. Item nota quo modo princeps ecclesiae re¬velat illa ecclesiae quae Pater caelestis sibi revelat supra ‹carnem et sanguinem›. Nam humana de se potest loqui, sed divina loquitur in eo «Spiri¬tus Patris» ut ait Christus: «Non enim vos estis qui loquimini, sed Spiritus Patris vestri, qui lo¬quitur in vobis». Et de apostolis seu a Deo mis¬sis sicut esse debent successores apostolorum, hoc verum est. Christus enim quando caelestia loquebatur dixit verba esse Patris sui «qui in cae¬lis est» qui in eo loqueretur tamquam mittens in legato seu apostolo. Quid debent loqui omnes praedicatores nisi verba episcopi qui eos mittere debet? Quid om¬nes episcopi nisi verba successoris Petri qui eos mittit? Quid Cod. Vat. Lat. 1245 fol.62vb successor Petri nisi verba Christi qui eum mittit? Quid Christus nisi verba Dei Patris? Unde omne verbum in ecclesia non est nisi verbum Dei. Et qui non loquitur verba Dei, sed sua, non est in ecclesia Dei, in qua solum est verbum Dei et spiritus vivificans intelligentiam, sed scissus et haereticus seu divisus. Satan ‹divisor› est ‹pater mendacii›, Christus veritas. Unde illi non sunt de ecclesia Christi, sed ecclesia maligni spiri¬tus et vocatur ‹ecclesia malignantium›. Et Paulus dicit tales esse ‹verbum Dei adulterantes›.