Cod. Vat. Lat. 1245 fol.71va «Non in solo pane vivit homo, sed et in omni verbo quod procedit de ore Dei.» Considera, quo modo homo secundum intel¬lectum dicitur pasci verbo. Jesus dixit Petro: «Pasce oves.» Pascere igitur est verbo Dei vivi¬ficare. Magister pascit discipulos verbo. Verbum est «lux de luce». Verbum vocale lucerna lucis, ut ait Propheta: «Lucerna pedibus meis verbum tu¬um.» Verbum mediante luce quae est in eo illu¬minat et intellectum dat parvulis. Intellectus igi¬tur pascitur verbo. Consideremus igitur hominem qui pane pasci¬tur et hominem qui verbo pascitur. Qui pane pascitur recipit ipsum panem et molat inter den¬tes, proicit molatum in stomachum, et apponit humidum, et facit ebullire et digeri, ut separetur subtile a grosso. Et facta prima digestione, fit postea alia, et illa ex subtili illo eicit grossum, ut ad subtilius pervenire ⌈posset⌉. Deinde tertio di¬gerit et separat. Quarto est paratum alimentum, ut convertatur in naturam aliti. Sic fiunt separationes rerum quae pascere de¬bent intellectum. Nam prima rerum subtiliatio fit in sensibus; nam species, dimissa grossa cor¬poralitate, spiritualitatem tenent obiectorum. Alia fit in sensu communi seu imaginatione. Ter¬tia fit in ratione, ubi intellectus nutrimentum de¬puratum reperit, scilicet formam seu speciem in¬telligibilem, quae convertitur in naturam intellec¬tualem. Verbum igitur seu logos est ratio pascens. Est verbum vocale quasi caelum, in quo ratio omnia in eo habens de omnibus rebus loqui vi¬detur. Et in sermone omnia sunt ut in signo Cod. Vat. Lat. 1245 fol.71vb signata. Et quidam vir religiosus dicebat esse ‹sensum sextum›, et ipsum nominavit ‹affatum›. Nam de omnibus quae concipimus loquimur. Ser¬mo est panis animae et semen vitae seu triticum in se habens pascendi virtutem. In verbo vocali est ratio seu lux rationis et per abstractionis gradus in sensitiva et imaginativa ad ratiocinativam perduci¬tur, ut ibi tamquam aurum depuretur. Tolluntur autem per digestiones abstractivas omnia quae circumstant alimentum, quae scilicet ei accidunt et separabilia atque corruptibilia sunt. Non enim pascitur nisi puro et simplici, incor¬ruptibili et invariabili vero. Pura quidditas et incorruptibilis essentia per considerationem abs¬tracta pascit intellectum, sicut species pulchri co¬loris pascit oculum. Species huius pulchri coloris pascit delectatione visum, sed absoluta species pulchritudinis, per quam omne pulchrum visu aut delectabile sensibus est pulchrum et in qui¬bus contracte relucet, est pascentia visus intel¬lectualis. Et nisi pulchritudo ab omni pulchro fuerit absoluta et separata, non est simplex et incorruptibilis et delectabilis pastus animae in¬tellectualis incorruptibilis. ‹Ex quibus sumus, ex his nutrimur.› Incorruptibili non proportionatur corruptibilis cibus. Unde pulchri relucentia in pulchris corruptibilibus non pascit, sed veritas sola, quae relucet. Depuratur igitur relucentia eius ab omni eo, in quo eius vestigium apparet, ut medio similitudinis depuratae possit intueri sine aenigmate seu specie phantastica per intel¬lectum nondum plene ab omni contractione ani¬mativa absolutum. Quasi si quis veritatem faciei suae quaerit vi¬dere in multis imaginibus suis et statuis, hic ab¬solvit speciem seu figuram, quam reperit in di¬versis materiis, ab omni corporali contractione. Nam neque in aurea statua ad aurum neque in lutea ad lutum neque ad magnitudinem aut par¬vitatem aut aliquid tale respicit, sed ex diversitate facierum contractarum via abstractionis se ad unam communem convertit, quanto purius et simplicius potest, in qua omnes diversitates con¬tractarum in unitatem redigit. Et quia facies sua, Cod. Vat. Lat. 1245 fol.72ra quam quaerit, non est nisi vera et viva facies, tunc in phantasmate et aenigmate depurato ip¬sam, uti videre vellet, non reperit, sed medio propinquioris similitudinis vivacitatem vultus sui intuetur, sicut quis ex figura imaginis risum vel luctum indepingibilem intuetur. Considerandum est, quo modo intellectus noster pascitur speciebus intelligibilibus sicut vi¬sus laetificatur visu pulchri. Panis, qui non vivit, vivificat, ut hic Christus dicit, et verbum, quod non vivit, vivificat. Sicut enim ex obiecto pul¬chro excitatur anima, ut laetificetur et ex se ex¬serit laetitiam, sic intellectus ex obiecto suo de¬lectabilissimo exserit de se suam vitam. Unde obiectum amatum excitat laetitiam, dum se of¬fert cogitationi, sic caritas est vivificans, et ob¬iectum in verbo praesentatum vivificat. Unde excitatio laetitiae est infusio vitae. Movetur igitur continue intellectus vitaliter et laete, quando ob¬iectum desideratissimum semper adest ei. Hoc autem esse nequit, quamdiu intellectus non est liber a corpore mortis, cuius cura ipsum a spe¬culatione tali retrahit. Considera, quo modo vita nostri intellectus est imago et similitudo eius vitae a qua est. In¬tantum enim refert inter ipsam et divinam sicut inter lucem solis et lucem depictam aut inter ignem verum et ignem depictum. Nam Deus est «sol iustitiae» et «ignis consumens», in infinitum imaginem transcendens. Pascimur igitur modo quo convenit naturae nostrae, scilicet lumine ob¬umbrato in hoc mundo seu verbo veritatis. Considera bene, quo modo intellectualis na¬tura, cum sit incorruptibilis, non indiget cibo, ne deficiat sicut animal corruptibile. Sed sicut homo post omnem tristitiam revertitur ad laeti¬tiam tamquam ad formam vitae sine qua nollet vivere – arbitratur enim homo melius ei esse, si penitus non sit quam in continua tristitia esse –, sic arbitror laetitiam quasi sensum vitae esse. Nam se sentit homo vivere per hunc spiritum seu calorem. Et vivere et non sentire se vivere, ⌈sed potius pati vitam aerumnosam in eo pati¬tur⌉, quod maxime sanum esse appetit. Sic con¬sidera vitam sine sensu seu laetitia esse vitam informem et forma vitae carentem. Et quia nihil est quod laetitiam generet nisi amor seu caritas, quare caritas est spiritus Cod. Vat. Lat. 1245 fol.72rb vitae. Sed quia caritas non procedit nisi ab esse cogni¬to – quod enim nec est, et si est, non cogno¬scitur, amari nequit –, notitia etiam est rei no¬titia, a re generatur notitia rei, ab utroque pro¬cedit amor, unde si res est caritas et notitia est caritatis notitia, tunc amor procedens ab utroque est spiritus supreme et indeficienter laetificans seu vivificans spiritum illum degustantem ipsam laetitiam. Et ita pascit «caritas» quae «numquam excidit». Et haec pascentia optime capitur in si¬militudine, quo modo visio amati pascit sensum amantis. Et ideo dicit Magister veritatis vitam aeternam consistere in aeterna visione Dei, qui «caritas est». Et nota quod non possunt nisi duo esse quae quaeruntur, scilicet ‘an sit’ et ‘quid sit’. Nam amor vivificans est procedens. Omnis igitur in¬tellectualis inquisitionis finis est pervenire ad ca¬ritatem seu spiritum vivificantem, qui sequitur ex praemissis ‘an sit’ circa esse quod est a Patre. Unde in omni quaestione ‘an sit’ non nisi causa entium, quae est ipse Pater creator, quaeritur. Et in omni quaestione ‘quid sit’ non nisi causa no¬titiae seu Filius Patris, verbum, ratio, sapientia seu absoluta rerum notitia quaeritur. Quod si pervenitur ad formam essendi et ex illa ad formam cognoscendi, oritur via proces¬sionis forma delectandi. Neque est alia forma essendi et alia forma cognoscendi et alia forma delectandi, sed illa quae est forma formarum es¬sendi, illa est etiam forma formarum cognoscen¬di, et est forma formarum delectandi, licet forma essendi in forma formarum de se generet for¬mam cognoscendi – cognitio enim ab esse gene¬ratur, et principia essendi sunt principia cogno¬scendi –, et in forma formarum a forma essendi et forma cognoscendi procedit forma delectandi. Unde, ut ad spiritum vivificantem perveniat spiritus noster intellectualis circa ‘an sit’, non habet opus nisi sensibili cognitione, per quam in se sine fatiga sentit res sensibiles, et deinde con¬vertit se admiratione ad quaerendum, quid sit illud quod sentit. Sicut enim visum corporalem adhibet, ut omnia videat, quae sentit – nam si sentit odorem, cum visu discurrit, ut videat, quid sit odorem spargens, et si audit sonum, nititur videre, Cod. Vat. Lat. 1245 fol.72va unde oriatur, et ita de aliis –, sic visus curiose, unde sensibile extrinsecum oriatur, in¬quirit. Et nisi videat, non iudicat ita perfecte sen¬tire, sicut sentiri posset, et ideo est tamquam forma sensuum. Circa id igitur quod sentitur, mediante ratione inquiritur, quid sit. Et oculus seu visus rationis est intellectus. Unde non con¬tentatur, nisi videat oculo intellectuali, quid sit, quamvis per multas rationes sentiatur seu attin¬gatur. Quando autem quidditas quidditatum seu causa prima eius videtur, quod per sensum in¬travit ad notitiam, tunc sequitur amplexus ani¬mae et adhaesio et conglutinatio seu amor, et ex obiecto semper praesenti vivificatur spiritus motu laetitiae, prout praemittitur. Nota, quo modo differentiam nostri intellec¬tus et divini concipere debes. Nam nos non in¬telligimus, nisi id ad quod convertimur. Vis enim actualis intelligendi non est nisi finita, et ideo non potest actu intelligere, nisi illud, ad quod se unite convertit, sicut nec visus sensibilis. Virtus enim finita ob suam debilitatem exigit, ut sit unita; nam unita fortior dispersa. Quanto autem magis unita, tanto simplicior et acutior, sicut flamma ignis se unit in angulo acuto, et ubi se magis unit, est potentior ad calefaciendum. Sed quia intellectus Dei non est finitus sed infinitus, ideo in se omnia et singula simul et semel intel¬ligit et intuetur modo, quo in libro De visione Dei dictum est. Cod. Vat. Lat. 1245 fol.73vb Considera, quo modo istud est «tempus ac¬ceptabile», in quo omnia capiunt renovationem. Et pueri hoc tempore ponuntur ad scholas, et qui proficere volunt in regula christianae religio¬nis, debent nunc ad «dies salutis» attendere. Nam «militia est vita hominis super terram», sed christianis est colluctatio cum spiritibus, ut per victoriam recipiantur in locum eorum et possi¬deant hereditatem in regno caelorum, quam pos¬sideant spiritus illi adversarii salutis nostrae. «Omnis autem Christi actio nostra est in¬structio.» Ideo ipse est «via», per quam ambulare debemus eum sequendo. Ipse est «veritas» cuius doctrina est infallibilis. Ipse est «vita» ad quam aspiramus. Et cum ipse esset Filius Dei, in se ipso ostendit, quo modo et nos filii Dei fieri possimus. Nam «quotquot eum receperunt, de¬dit eis potestatem filios Dei fieri». Oportet igitur primo renovari mente et spiritu et renasci. Et haec renascentia seu renovatio in¬terioris hominis fit fide per lotionem exterioris hominis in sacramento. Recipimus enim per fi¬dem fortitudinem supra fortitudinem spirituum immundorum. Et hoc ideo, quia per fidem in¬habitat in nobis virtus creatoris universi, et datur nobis spiritus bonus, qui deducet nos in terram bonam, ubi est habitatio gaudiosa incorruptibilis, ubi cibus est laetitia. Semel igitur in sacratissimo fidei sacramento, scilicet baptismate regenerati, scilicet ubi professionem fecimus, perseverantes semper in professione, propter ‹veterem homi¬nem›, qui nobis adhaeret, oportet saepe superex¬crescentes foeditates purgare et abicere, sicut ar¬bor semel plantata in terra bona omni anno pur¬gatur et putatur et de agro nostro, qui de sua natura producit tribulos et spinas, oportet malas herbas eradicare, ut faciat fructum bonum et multum. Est autem religio christiana in cultu unius Dei, qui est cultus omnis animae rationalis, re¬ligio strictissima et perfectissima, licet eius prae¬cepta sint duo tantum, scilicet diligere Deum et proximum. In dilectione enim continetur omnis lex eius. Tamen ad hoc, ut veraciter hanc legem adimpleamus, omnia alia scripta sunt, quae sunt Cod. Vat. Lat. 1245 fol.74ra statuta et observationes evangelicae. Haec religio de caelo nobis revelata est per verbum quod nostram naturam induit, magi¬strum verum Christum Jesum. Et sicut discipuli sancti Benedicti sunt, qui regulam eius amplec¬tuntur et servant, ita Christi, qui dilectionem. Sed in caritate est fides et spes, et non potest vera caritas esse, quin in ipsa complicentur omnes virtutes. Neque regula sancti Benedicti est alia a caritate, neque sancti Francisci, neque canonicorum regularium etc., sed omnes illae re¬gulae sunt modi facilius caritatem adipiscendi. Unde in omni regula necesse est quod sit dux et princeps professorum et in quo specialiter ob¬servantia regularum reperiatur, qui aliis verbo et exemplo praesit et omni anno visitet subditos. Et sic est pontifex succedens Christo, sicut ab¬bas succedit sancto Benedicto. Potest abbas unus esse generalis super multos alios prioratus, sicut pontifex super plebanos, quos ipse ad se assumit, ut sint cooperatores, sicut Christus, quando vidit ‹messem multam› et ‹operarios pau¬cos›, assumpsit discipulos cooperatores. Ponti¬fex autem est pastor, qui tenetur visitare gregem et totam suam ecclesiam tamquam vicarius Chri¬sti, in quo lex Christi debet potius relucere verbo et exemplo, qui se habet quasi instrumentum Christi, sicut servus est instrumentum domini sui. Sed debet esse servus fidelis sciens volun¬tatem domini et illam exsequens. Ob hoc epi¬scopus debet esse doctus et sciens voluntatem domini, quae est in litteris sanctis conscripta, in veteri scilicet et novo instrumento, quae instru¬menta continent ultimam voluntatem sive te¬stamentum Dei. Haec visitatio, per quam singulariter singuli visitantur, fit per sacramentum poenitentiae, in quo oris confessio est necessaria, ut sciat dis¬positionem cuiuslibet et reformet quemlibet. Et isti dies sunt ‹dies visitationis› seu ‹salutis›, sicut medicus seu curam habens visitat, ut salvet etc. NOTAE Cod. Vat. Lat. 1245 fol.72va lin.32 Nota, quo modo Albertus Magnus in li¬bro suo De anima dicit quod abstrahere non sit nisi simplificare. Et in eodem libro et super Dio¬nysio dicit mentem etiam a metiendo dici, sicut et mihi videbatur, cum libellum De mente scri¬berem. Item tene menti, quo modo vapor seu spiritus de corde ad cerebrum ascendens in reti subtilia¬tur, et transit primo sic per rete subtiliatus ad cellam anteriorem cerebri, et purgatio illius spi¬ritus seu vaporis quae descendit per nares et pa¬latum ostendit spiritum illum album naturae ten¬acis, et est albus seu lucidus, et est quasi lutum paratum, de quo figulus facit quidquid vult. Is¬tum spiritum per arterias de cella illa descenden¬tes mittit natura ad organa, Cod. Vat. Lat. 1245 fol.72vb scilicet oculum, au¬res etc. Et post sensationem, quae fit in organo, vis animae exsistens in cella ad similitudinem eorum quae sentiebat facit imagines in illo va¬pore purgato et transmittit in occiput ad thesau¬ros memoriae. De quo alibi. Christus dixit: «Tristis est anima mea usque ad mortem.» Item dicit: «Spiritus quidem promptus est, caro autem infirma.» Et ita habes tria: spiritum, animam et carnem. Tristitia non pervenit ad spiritum, qui promptus fuit, sed ad animam, quae anima fuit infirmae carnis. Sed voluntas Dei, cui oboedivit spiritus, praevaluit voluntati hominis. Dicit: «Non sicut ego volo, sed sicut tu.» Et nota, quo modo in agonia positus spiritus fuit confortatus a Deo. Spiritus igitur est proxi¬mus Deo forti, anima est proxima carni infir¬mae. Inter Deum et carnem est medium sicut inter caelum et terram, scilicet mediat quaedam regio, quae in regione qua unitur terrae vocatur aer et in regione qua unitur caelo vocatur aether. Turbationes quae ex ascensu vaporum a terra oriuntur non ascendunt ultra aerem in aetherem in monte Olympio. Experti fuerunt philosophi scripturas in arena a vento non moveri, quia mons ille ascendit ultra regionem mediam aeris. Sic turbatio carnis non pervenit usque ad spiri¬tum. Anima ab aere nomen habet. Aether a luce ignis. Neque aliud est aether seu ignis quam aer subtilis. Ignis influit medio aeris suam virtutem in terram. Corpus nostrum est ex terra. Et considera, quo modo philosophi ex influ¬entia caeli dixerunt terraenascentia et vegetabilia constitui. Movet enim caelum aetherem, et me¬diante aethere aerem, et mediante aere aquam. Sed in sensibilibus ad animam nobilem caeli re¬spexerunt, in hominibus ad intelligentiam etc. Alii in sensibilibus ad intelligentiam, in homi¬nibus ad Deum, et illi melius. Nota differentiam inter opera Dei et opera hominis. Figulus non potest nisi in apto luto conceptum exprimere, et illum non simul in toto et partibus, sed Deus omnia simul, quia sicut voluit, fecit. Nunc conceptus in nobis non nisi in tempore explicatur, sicut conceptus denariae unitatis non nisi numero. Figulus ex luto vas Cod. Vat. Lat. 1245 fol.73ra cuius formam concepit efficere volens, facit par¬tem post partem, Deus autem simul totum et singulas partes. Sicut unus scriptor citius scribit unum librum quam alius, ideo, si quis per infi¬nitum citius scriberet, ille in momento totum et singulas partes usque ad elementa scriberet. Ne¬que potest opus Dei videri nisi in coincidentia totius et partis. Nam si respicis ad partes, oc¬currit tibi successio et quod componentia prae¬cedant compositum. Et si respicis ad totum, oc¬currit tibi quod totum sit prius, quia pars est totius pars. Habet enim proportionem ad totum, alias non foret pars eius. Proportio autem partis ad totum non capitur toto non exsistente. Unde videtur quod, cum sine proportione non possit concipi totum et pars, [quod] proportio totius et partis sit prior et non prior, quia proportio sine relatione quo modo esset, et quo modo est re¬latio sine fundamento? Oportet igitur necessario ad coincidentiam recurrere totius et partis, qui Dei opera vult intellectualiter videre. Et quia opera naturae sequuntur opera Dei inquantum possunt, sicut et opera artis opera naturae, ideo, dum semen coagulatum in matrice aptum formationi hominis per motum virtutis debet in hominem figurari, simul omnes partes cum toto formantur. Sed non pervenit ad per¬fectionem opus naturae simul cum initio sicut in Deo, cuius «perfecta sunt opera». Unde opera naturae requirunt motum, ut perficiantur. Nam natura est ut organum seu manus divini intellec¬tus, sicut est manus hominis organum seu in¬strumentum per quod simplex noster conceptus successive explicatur. Quae igitur Deus super naturam efficit, scilicet sine medio, sic efficit sic¬ut nos, quando hic sumus corpore, cogitatione sumus in Roma, ut ait Paulus se corpore absen¬tem esse, spiritu praesentem. Unde voluntas movetur sine successione, et coincidit initium cum fine. Sed quando volo corporaliter Romae constitui, facio exsecutionem voluntatis median¬te motu successivo, et utor pedibus tamquam instrumento pro exsecutione etc. Ex hoc habes quod non prius est cor in em¬brione quam alia membra. Et quando consideras colligationes membrorum, quo modo de pul¬mone per fistulam attrahit Cod. Vat. Lat. 1245 fol.73rb cor aerem et de he¬pate per venam sanguinem, et quo modo simul remittit spiritum vivificantem ad illa membra, et ita de aliis, bene concipis hoc esse necessarium. Et ideo oportet embrionem effici partem ventris matris, ut hoc fieri possit, et non habet animam propriam usque ad perfectionem, sed virtutem de¬cisam a generante in semine, quae virtus fomen¬tatur a calore materno, ut operetur secundum na¬turam suam, sicut vis seminis in ovo sub gallina. Nota rationem non exire multitudinem et magnitudinem. Nam infinitum ratio non attingit. Et quia in ratione videntur omnia cum multitu¬dine et magnitudine, hoc est sic discrete et de¬terminate, quae quidem discretio in multitudine et magnitudine est abstracta ab hoc quanto, quod contrahit numerum et magnitudinem ma¬terialiter, sic ratio super imaginationem elevat oculum. Nam imaginatio non pertingit ad ma¬gnitudinem et multitudinem nisi in quantitate rei quantae. Nisi enim quis imaginetur res quantas, non videt in illa virtute magnitudinem vel mul¬titudinem. Ratio autem non imaginatur res quan¬tas, sed videt magnitudinem sine re magna et multitudinem sine rebus multis. Et haec visio est mathematica. Sic physica visio est per sensum, mathematica per rationem, divina per mentem. Mens igitur non terminatur per multitudinem et magnitudinem, sed est principium multitudinis et magnitudinis, quia est mensura absoluta, cuius instrumenta sunt multitudo et magnitudo. Unde videtur quod mens habeat pro organo rationem, ratio vero imaginationem, sicut visus dici potest instrumentum sensus communis ad sentiendum colores. Considera tamen, et si tibi melius oc¬currit, accipito. Nam haec sine praeiudicio meli¬us sentientis sic dicta sint. Nota dictum sancti Thomae in Quaestione veritatis. Dicit: ‹In visione corporali, scilicet sen¬sitiva, et spirituali, scilicet imaginativa, obiecta sunt accidentia, ex quibus quaedam rei figura¬bilis imago constituitur. Sed obiectum intellectus est rei essentia, quamvis essentiam rei cognoscat per eius similitudinem sicut per medium co¬gnoscendi, non sicut obiectum, in Cod. Vat. Lat. 1245 fol.73va quod primo fertur.› Item ‹omne cognoscens inquantum cognos¬cens assimilatur cognito. Sic mens Deum co¬gnoscens Deo conformatur.› Item ‹in cognitione qua mens se ipsam cogno¬scit est repraesentatio trinitatis secundum ana¬logiam, inquantum mens cognoscens se ipsam de se verbum gignit, et ex utroque procedit amor.› Sed ‹expressior est similitudo trinitatis se¬cundum quod cognoscit Deum›, ‹et praecipue quando se considerat ut imaginem Dei; tunc non sistit consideratio in se, sed pergit in Deum.› Idem: ‹Cum intelligimus animam, non confin¬gimus nobis aliquod animae simulacrum quod intueamur, sicut in visione imaginaria, sed ipsam essentiam animae consideramus. Non fit tamen illa visio sine specie.› Idem: ‹Ex hoc quod anima universales rerum naturas cognoscit, percipimus quod species qua intelligimus est immaterialis, alias esset indivi¬duata, et sic non duceret in cognitionem univer¬salis. Et ex hoc deprehenditur quod intellectus non dependet a materia.› Idem: ‹Prius est intelligere aliquid quam intel¬ligere se intelligere. Ideo pervenit anima ad ac¬tualiter se percipiendum esse per id quod intel¬ligit vel sentit.› Idem: ‹Rationem imaginis similitudo perficit. Non tamen similitudo quaelibet ad rationem imaginis sufficiens invenitur, sed expressissima similitudo, per quam aliquid repraesentatur se¬cundum rationem suae speciei, et ideo in cor¬poralibus imagines rerum attenduntur magis se¬cundum figuras, quae sunt specierum propria si¬gna, quam secundum colores et alia accidentia.›