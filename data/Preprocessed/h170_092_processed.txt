16va lin.10 «Ait Maria: Magnificat anima mea Domi¬num». De nomine Maria: primo de expositione dicti eius. Potest dici de sponsa Dei, de scilicet Maria, de ecclesia, de anima Christiana. Maria quando se per fidem sentiebat gestare Dei Filium, aiebat: «Magnificat». Textus ostendit, quo modo Elisabeth «repleta Spiritu Sancto» di¬cebat: «Beata, quae credidisti», «perficientur» in te omnia etc. Haec omnia unum sunt, quod ipsa facta est theotocos. Et nota, quo modo Christus per fidem con¬cipitur in Maria sic concipitur per fidem in ec¬clesia. Nam angelo annuntiante concepit, sic an¬gelo annuntiante concipit ecclesia. Evangelista est angelus. ‹Ecce, evangelizo› seu annuntio ‹vobis›. Sacerdos est evangelista, angelus etc. Malachias propheta: «Angelus Do¬mini exercituum» etc.; nam ‹de ore eius re¬quirunt legem›. Paulus erat unus, qui tamdiu evangelizavit quousque Christus partureretur etc. Sic de anima cuiuslibet. Nam non potest ani¬ma, quae est fecunda virginitas, fructum vitae attingere, nisi Christus in ea recipiatur. «Quot¬quot autem receperunt» etc. Et est regeneratio etc.