17v lin.22 «Filius hominis vadit». De se ipso loquitur Jesus, quo modo «filius hominis vadit, sicut scriptum est de eo» etc. Multa sunt altissima et penitus inexplicabilia mysteria, quae latent in verbis Christi omnibus et singulis, cum ipse sit veritas, quae loquitur; et in simplicitate sensibili verborum, uti in forma servili humana, latet inaccessibilis altitudo divini Verbi. Induit enim «formam servi» «forma» Do¬mini et «Dei», ut ait Apostolus in epistola. Oremus igitur. Inter alias speculationes attendamus ad verba thematis, quae applicemus ad praesentem festi¬vitatem, ut hauriamus aliquid spiritualis dulce¬dinis. Consideremus primo, quo modo Christus se nominat ‹filium hominis› et dicit ‹se ire, ut scrip¬tum est de illo›. Nam festinare habemus, ut simus parati ad eundum secum. Ipse enim est, qui venit de caelo et solum potest nos ad caelum ducere. Oportet igitur, ut simus unum secum, quia solum ipse potest intrare in caelum. Qui descen¬dit, ipse est, qui ascendit. Oportet igitur nos ambulare, sicut ipse ambu¬lat, et esse unum secum. Sicut enim pellis mortua, quam induis, pervenit tecum ad conspectum regis, sic tu, si unitus 18ra fueris Christo, intrabis secum. Sed oportet, ut magis sis sibi iunctus, scilicet ut sis membrum eius. De membro etc. Et nota, quod sicut Christus venit in mun¬dum, quando denuo natus est filius Patris in utero matris, ita oportet te denuo nasci spiritu per renascentiam baptismalem fidei. Sis igitur renatus primo. Deinde, si iterum factus es membrum ‹principis huius mundi›, oportet repetere renascentiam per paenitentiam. Omnino autem oportet, ut sis per renascentiam translatus de principatu mundi ad regnum caeli. Sicut enim servus non potest nec contrahere nec aliquem actum liberi hominis exercere, nisi fuerit de servitute ad libertatem translatus, sic nec homo nisi translatus de mundo ad regnum Christi. Quando autem sic homo translatus est quasi ad portum de turbido mari positus, ut ambulare possit, tunc debet considerare, quo modo cum Christo proficisci possit. Nam omnia in Christo reperiet, quia ipse est Filius hominis et frater omnium. Similiter in omni humano transeundi modo reperitur. Si enim mi¬nister es, ipse et minister est; si servus, servus; si magister, magister; si rex, rex; etc. ‹Omnia in ipso›. Sed quid est ipse in omnibus? Certe ipse est ‹humilis et mitis corde›, iustus et pacificus. Oportet enim te sic ambulare et ‹tollere iugum eius, quod est suave et leve›. Tollite igitur sarcinas graves peccatorum, quae impediunt cursum cum Christo! Videte, quo modo peccata aggravant. Nonne luxuria aggra¬vat? Nonne gula aggravat, et cetera vitia? Quid dulcius et quid levius quam Deum co¬lere et alteri non facere, quod sibi fieri nollet etc.? Si igitur cum Christo ire volumus, attendere debemus, ut sic agamus, uti hodie legimus et factum Christi repraesentavimus. Primo oportet recedere de Aegypto, lavari in mari rubro, perseverare in deserto et hoc secundum lectionem, quae est consideranda, ut sine murmuratione recipiamus de caelo pa¬nem etc. Oportet secundo attendere, ut post lotionem et paenitentiam exeamus obviam Salvatori regi nostro, qui rex est per naturam, et recipiamus eum et in ipso consideremus mansuetudinem et severitatem etc. Ibi evangelium. Oportet tertio altius nos rapi cum Paulo in epistola, ut Christum, quem ut regem recepimus, cognoscamus etc. Et ibi de epistola. 18rb Oportet quarto Christum sequi per mortem secundum passionem. Et in fine oratio diei: «Omnipotens» etc., quae cuncta resolvit ad humilitatem et patien¬tiam etc.