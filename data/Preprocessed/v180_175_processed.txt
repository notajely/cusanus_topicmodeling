Cod. Vat. Lat. 1245 fol.74ra «Ibunt hi in supplicium aeternum, iusti autem in vitam aeternam.» In evangelio diei et Matthaei 25o. Legitur in ecclesia, ut ex memoria tremendi iudicii ad poenitentiam moveamur. Causa, Cod. Vat. Lat. 1245 fol.74rb cur fit generale iudicium est, quia Deus omnipotens et sapiens atque misericors iu¬stus est. Nam quo modo esset Deus, si non iu¬stus? ‹Iustus dominus iustitiam diligit.› Ostendit se omnipotentem in creatione, sapientem in or¬natu et ordine, pium et misericordem in red¬emptione. Restat ut ostendat se iustum. Unde, cum sit bonus et intellectualem naturam nobilis¬simam creaverit liberam cum potestate, ut bo¬nitatem eius degustet, tunc exigit iustitia quod intellectualis natura iudicetur, an per liberum ar¬bitrium meruerit ipsam vitam, quae est degu¬statio seu fruitio ipsius creatoris, vel non. Est autem rationalis creatura propter suam naturam altissimam liberae voluntatis, ut sit subiectum divinae iustitiae. Et quia maxime ‹inexcusabilis est omnis ho¬mo›, qui non ostendit opere se misericordem – nam iustitiae rigorem quo modo mitigabit im¬pius, qui non est operatus pietatem cum proxi¬mo? –, ideo rigor iustitiae contra illos ostende¬tur, qui in operibus misericordiae se impios os¬tenderunt. «Beati enim misericordes, quoniam et ipsi misericordiam consequentur.» Et cum nemo sit mundus in conspectu illius iudicis, ideo non habemus quid offeramus nisi opera pietatis, quae operiant immunditias nostras, neque <nisi> in illis excusationem poterimus reperire. Nam in nobis ipsis iudicamur per iudicium conscientiae nostrae, ut id alteri faciamus quod nobis fieri vellemus. Ob hoc in illo iustissimo iudicio omnia de¬bent esse clara et aperta, ita quod de iudicis sen¬tentia nulla possit haesitatio fieri. Ideo non iudi¬cat nisi super his, quae apud conscientias nostras proprias sunt notorie iusta. Et ob hoc non erit opus advocato aut procuratore aut processu iu¬dicii, et dilationes nullae necessariae pro instruc¬tione causae. Quare in momento oculi expeditur, et una erit sententia quae vocat et abicit. Neque ponitur pro iudice nisi ille qui se ipso iudicat, scilicet Jesus Deus et homo, quem, dum omnes iudicem intuentur, in eo sententiam intuentur. Nam conformes ei filii Dei vocabuntur, quia ipse Filius, et difformes ei ad difformem Satan socia¬buntur, qui erit eorum caput et princeps, et cuius ipsi angeli seu ministri, ut evangelium declarat. Et considerandum, quo modo id quod fit Cod. Vat. Lat. 1245 fol.74va minimo christiano fit Christo. Nam qui laedit digitum Petri laedit Petrum. Unde omnes veri christiani sunt membra unius corporis Christi mystici, et omnes falsi christiani sunt membra mendacis diaboli.