Cod. Vat. Lat. 1245 fol.95vb «Qui credit in Filium Dei testimonium Dei habet in se». In epistula Johannis. Evangelium eiusdem, quod hodie legitur, concludit, quo mo¬do totum evangelium scriptum est, ut credamus Jesum esse Filium Dei. Et quid ex hoc assequa¬mur, addit: «ut credentes vitam habeatis in nom¬ine eius». Et primo considera, quo modo in omni cre¬dente Jesum esse Filium Dei est testimonium Dei. «Fides ex auditu est»; ideo indiget testimo¬nio. Nam certitudo non habetur ex auditu; nisi enim ostendatur aut oculo sensibili aut oculo in¬tellectuali id quod dicitur, non habet in se pon¬dus fidei. Nam quae dicuntur possunt esse aut vera aut falsa aut dubia. Fides autem, quae abs¬que haesitatione affirmare debet audita esse ve¬ra, necessario est liberata a falso et dubio. Certitudo igitur omnium sensuum Cod. Vat. Lat. 1245 fol.96ra est visio, sicut docemur in evangelio. Nam Thomas non credidit relationi apostolorum, nisi et ipse vide¬ret et tangeret. Nam contingit visum aliquando decipi, ut quando baculus in aqua videtur frac¬tus, et tactus deceptionem pandit. Videtur etiam aliquando tactui unum esse duo, ut dum cancel¬latis duobus digitis tangitur pisum, apparent duo pisa tactui, et non est nisi unum. Unde decep¬tionem visus pandit tactus et econverso. Sic Thomas videre et tangere voluit, ne deciperetur. Sed certitudo vocatur visio. Ita dixit Christus: ‹Thoma, quia me vidisti, credidisti›, et non dicit: «tetigisti», sed «vidisti»; nam videre est apprehen¬dere in supremo gradu certitudinis. Fides quae sic oritur est parva fides et parvi meriti; nam non potest non credi quod videtur; ideo credere hoc verum quod videtur parvi me¬riti est. Quid enim meretur ille prae aliis omni¬bus, quando nemo est qui non ut ipse credat? Non venit haec fides ex aliqua virtute seu vic¬toria obstantis. Ideo Christus dixit: «Beati qui non viderunt et crediderunt». Nam magna est fides illa, quae nullo visibili testimonio com¬probatur. Ideo beatitudinem merentur assequi qui credunt. Sunt aliqua, quae proferuntur per magistrum et non credunt discipuli magistro, nisi ostendan¬tur intellectui. Ut cum ponitur aliqua conclusio, puta quod sit unus mundus, non creditur, nisi per rationes ostendatur; intellectus in rationibus videt conclusionem veram et credit. Sunt aliqua, quae nec ad oculum sensibilem nec ad intellec¬tualem ostendi possunt, uti est conclusio quod Jesus verus homo sit verus Dei Filius. Et licet plura testimonia producantur ad probandum, non tamen est possibile quod omnia testimonia ostendant aliud quam coniecturas. Uti in epistula exprimuntur tres, qui testimo¬nium dant in terra, et tres in caelo. Et licet tres in caelo concordent, ita quod sit omnium trium unum testimonium, tamen omnia illa testimonia in caelo et in terra non ostendunt taliter verita¬tem quod fides minuatur propter certitudinem, sed potius ex testimonio fides augetur. Puta Jesus venit in notitiam quod esset Filius Dei per aquam; nam propter hoc Johannes Cod. Vat. Lat. 1245 fol.96rb Baptista baptizavit in aqua, ut Jesum venturum ad baptismum agnosceret et ostenderet. Et san¬guis similiter testimonium perhibet; nam non so¬lum venit notitia eius per aquam, sed etiam per sanguinem; effudit enim sanguinem suum in te¬stimonium eorum quae ipse asseruit vera, inter quae erat hoc principale, scilicet quod ipse foret Filius Dei missus a Patre pro salute mundi. Et ‹spiritus testificatur, quoniam Christus est veri¬tas›; apostoli enim, postquam receperunt spiri¬tum veritatis, testes facti sunt Christum esse ve¬ritatem. Et hoc ideo, quia in ipsis non loque¬batur nisi spiritus, quem receperunt et quem Pater in nomine Filii misit. Et hinc dicitur «ve¬ritatis spiritus», quia Christus veritas, in cuius nomine missus fuit. Et in omnibus baptizatis ac credentibus spiritus erat, qui testificabatur. Similiter tres sunt, qui in caelo, Pater, Ver¬bum et Spiritus, qui testimonium perhibent. Et est unum testimonium, ut quando Pater de cae¬lo locutus est: «Hic est Filius meus», et Spiritus descendit super ipsum et mansit. Haec testi¬monia sunt, quae faciunt fidem esse maiorem et quod merito credi debeat Christum esse Fi¬lium Dei. Sed postquam fides est ex his motivis recep¬ta, tunc experitur credens testimonium Dei in se. Nam, ut ait Johannes Baptista, ille qui accipit scit, quia Deus verax est. Ait Jesus ad Patrem de suis fidelibus discipulis: «Verba quae dedisti mihi dedi eis, et ipsi acceperunt et cognoverunt nunc, quia a te exivi, et crediderunt, quia tu me misi¬sti». Ecce, quo modo post fidem receptam, quae per verba praedicatur, exoritur ipsius fidei cognitio. Experimento hoc compertum est. Nam fide¬les, qui sanguine suo testimonium perhibuerunt, illi habuerunt testimonium Dei in se, alias mor¬tem gaudenter non recepissent pro fide firman¬da; si enim testimonium Dei in se non habuis¬sent, quo modo testes in sanguine facti fuissent? Martyr enim testis est. Et attende, quo modo conscientia dicitur reddere testimonium, prout Paulus atque Johan¬nes Evangelista dicunt. Nam, si nos inquirimus, qui fideles sumus, certitudinem, an Christus sit verbum Dei, et mandata eius oculo interiori per¬spicaciter intuemur, reperimus non contineri in omnibus mandatis Christi nisi id quod Dominus in nostris conscientiis loquitur. Nos autem non dubitamus verbum illud, quod Cod. Vat. Lat. 1245 fol.96va in nobis qui sanam conscientiam habemus loquitur, esse verbum regis regum, qui est ipsa iustitia et veritas, et imperat rationi nostrae et ipsam illuminat, ut videat quod id quod imperat sit verum et iustum. Unde nititur unusquisque bonus homo sic se habere, ut coram verbo Dei, quod audit in conscientia, quae est auris intellec¬tualis spiritus, reperiatur oboediens et irrepre¬hensibilis. Nisi sunt autem plerique legislatores verbum illud explicare per leges, ut leges sint quaedam locutiones verbi Dei seu rationis aeternae, man¬dantes per leges conscientiam informari quasi per verbum Dei in legibus explicatum. Ita Moy¬ses descripta lege remisit populum pro testimo¬nio quod lex esset sancta ad verbum Dei, quod erat intra eos quibus legem publicavit, quasi ver¬bum Dei sit iudex omnium legum, et non ver¬bum a remotis sursum, deorsum aut ultra mare quaerendum, sed quod in nobis loquitur animae rationali per aures conscientiae. Sed lex illa, etsi explicavit imperium verbi in multis, quae felicitatem circa politiam multitudi¬nis in hoc mundo cohabitantis respiciunt, non tamen explicavit summam felicitatem, quoniam illa «non est de hoc mundo», sed de mundo ver¬bi. Ideo in lege Christi, ubi promittitur vita ae¬terna, vita temporalis pro nihilo habetur; nam non docet solum quod iniurias patienter tolerare debeamus et ‹orare pro persequentibus nos, sed etiam benefacere illis inimicis nostris› quasi illis, quorum persecutio et inimicitia nobis cedet ad felicitatem assequendam. Et si quis est fidelis, scilicet qui credit Chri¬stum Filium Dei, ille intra se ipsum habet testi¬monium Dei mandata Christi non posse esse nisi verbum Dei et adimpletionem legis Moysai¬cae et ultimam atque consummatam perfectio¬nem omnium legum, quae possent explicare ver¬bum internum. Quae perfectior fides quam illa quae vicit mundum, quae perfectior lex quam caritas? Populus Judaeorum credidit, si servaret le¬gem, Deum veracem, qui promisit sibi terram Chanaan electam et bona huius mundi. Et ut aptaretur populus ad assequendum hanc repro¬missionem, lex est data, a cuius observantia pen¬debat cerCod. Vat. Lat. 1245 fol.96vbtitudo adeptionis illius, quod ex fide repromissionis exspectabatur. Sed ad vitam aeternam, quam uti ultimam fe¬licitatem appetimus, omnes mundi leges ac ipsa legalia quae Moyses explicavit non sufficiunt, quoniam fides seu exspectatio repromissionis terrae sanctae non exivit hunc sensibilem mun¬dum, ubi nihil aeternum, sed omnia temporalia. Ad illam igitur aeternam vitam assequendam ne¬cesse est fidem talem habere quae hunc mun¬dum vincat, ita quod quae huius mundi sunt subiciantur et calcentur, et quod lex sit perfec¬tissima. Sed quae lex est bona nisi illa quae ex caritate procedit? Et quanto plus de caritate ha¬bet, tanto melior. Lex igitur, quae est ipsa caritas perfectissima, immutabilis et aeterna et non est de hoc mundo. Quoniam autem semper servari potest per rationalem spiritum, potest semper spiritus ra¬tionalis in eius observantia vivere. Fide igitur disponitur spiritus ad gratiam felicitatis et carita¬te formatur. Nam quod penitus ignoratur non amatur; fides tollit ignorantiam, ut caritas locum habere possit; quanto igitur fides nostra certior et altior, tanto spiritus noster caritatis capacior. Si igitur credimus Christum esse Filium Dei, tunc penitus non haesitamus verba eius esse ver¬ba Dei Patris, qui eum misit, et ideo esse verba veritatis, ita quod «caelum et terra transibunt», sed non verba illa, et quod Deus dator vitae no¬bis in Filio suo locutus est nisi vitam et «verba vitae aeternae». Si igitur credimus Jesum Filium Dei, habemus fidem mundum vincentem et per quam certissimi sumus nos consecuturos re¬promissionem aeternae vitae, si mandata serva¬verimus. Et ne multitudo mandatorum faciat nobis fi¬dem repromissionis impossibilem, est unum tan¬tum mandatum, scilicet dilectio, ut ait apostolus, quod primo respicit Deum, secundo proximum. Et ut respicit proximum, est mandatum in si¬militudine mandati dilectionis Dei, ut magister nos docuit. Quod autem omnia ex fide procedant, opti¬me quisque ex hoc considerat. Nam, si magna et perfecta est fides Jesum esse Filium Dei, ita quod nulla est penitus in hoc haesitatio, sicut fuit in sanctis Cod. Vat. Lat. 1245 fol.97ra apostolis et martyribus, qui fidem suo sanguine firmarunt, tunc, quia nihil ille cre¬dens haesitat, ideo non peccat. Nam indubitata certitudine scit peccatum mortem inferre aeter¬nam, si fuerit mortale; citius igitur moritur cre¬dens temporali morte quam mortaliter peccet. Deinde omnes huius mundi iniurias cum gaudio patientissime tolerat, sciens indubitatum esse hoc verbum Christi: «Gaudete et exsultate», qui iniuriam patimini, ‹quia merces vestra copiosa est in caelis›. Et scit quod illi, qui «visi sunt ocu¬lis insipientium mori», vivunt in gloria. Verus igitur christianus vincit mundum. Nam paupertas, quae est molesta filiis huius mundi, est grata filiis lucis; habet enim paupertas huius mundi apud eum divitias alterius mundi, ad quem festinat, ut maneat. Sic turbatio huius mundi apud credentem habet laetitiam alterius, et mors huius mundi vitam alterius aeterni mun¬di. Ecce, quam admirabilis est vis fidei, quae in omni adversitate reperit consolationem. Et haec considerans dicit: Quis non diligeret Deum, qui dedit nobis talem magistrum, per quem nobis tanta secreta a saeculis incognita re¬velavit? Quis non diligeret talem magistrum, qui nos instruxit uno verbo, scilicet fide, ad omnia nos posse etiam supra omnem intellectum ascendere et quae voluerimus feliciter attingere? Quis non summe amaret magistrum illum, qui, cum ea quae fidei sunt aperire nobis non posset nisi per auditum, carnem assumpsit et nostrae se naturae conformavit, ut sic nobis fidem evan¬gelizaret et nos de corruptibili vita ad vitam ae¬ternam transferret? Quis denique non diligeret illum magistrum, qui, cum non posset ad ocu¬lum ostendere veritatem evangelii per visibilia miracula et opera supernaturalia, ambiguitatem resolvit ac demum post omnia signa et miracula, quibus evangelizationem confirmavit, tale ‹testi¬monium perhibuit veritati›, quo nullum nobis dari potuit certius? Nam pro hoc dare suam vi¬tam medio turpissimae mortis fuit ultimum testi¬monium. Si igitur Cod. Vat. Lat. 1245 fol.97rb intantum nos amavit quod animam suam seu vitam pro nobis dedit, ut sic fidem in nobis firmaret, quo modo illum magistrum non summe diligimus, qui nos ante sic dilexit, et su¬per omnia, si magister non solum mortuus est pro nobis, ut tolleret omnem ambiguitatem doc¬trinae suae a nobis et certificaremur ipsum esse verbum Dei, sed etiam, ut, qui eramus iniusti et incapaces felicitatis, expurgaret nos merito ef¬fusionis sanguinis, quem innocens agnus copio¬sissime fudit in sacrificio illo, quando oboedivit Patri propter nos in ara crucis? Sapientia est vita intellectus, quae ‹non intrat in malivolam animam›, quemadmodum est om¬nis hominis anima ex Adam nati, ut experimur in concupiscentia, quae est quaedam tenebrosa foeditas, quae sapientiae capax non est. A qua malivolentia nos per fidem merito crucifixi li¬beramur. quo modo illum non diligimus, cuius gratia tantum salvari possumus? Meruit enim ex¬altationem non pro se tantum, sed pro omnibus, qui eius meriti participes fiunt. Voluit autem om¬nes participes fieri, qui ipsum receperint per fi¬dem, cuius sacramentum est baptismus. Officium diei huius incipit: «Quasi modo ge¬niti infantes rationabiles sine dolo lac concupi¬scite». Et sequitur in epistula beati Petri, unde introitus extractus est: ‹ut in eo crescatis in sa¬lutem, si tamen gustastis, quoniam dulcis est Dominus›. Vult igitur beatus Petrus quod nos christiani debeamus esse, sicut qui ‹omnem ma¬litiam et omnem dolum, simulationes, invidias et detractationes deposuit›, sicut sunt ‹modo geniti infantes rationabiles›. Quod notandum. Nam infantes, qui nondum habent rationis usum, nihil horum habent; sed rationales homines fiunt uti ‹modo geniti infan¬tes›, ‹quando deponunt omnem malitiam et do¬lum› etc.; qui igitur in Christo modo geniti facti sunt similes modo genitis infantibus. Sed hoc refert, quia modo nati in Christo sunt rationa¬biles infantes; fides enim non est, ubi non est usus rationis. Convertit igitur fides, per quam nascimur christiani, nos ad similitudinem infantium seu innocentum. Unde ait Jesus: ‹Nisi facti fueritis ut parvulus, non intrabitis in regnum caelorum›. Adam dono iustitiae originalis seu innocentiae in rationabilitate potuit assequi in paradiso Cod. Vat. Lat. 1245 fol.97va vitam aeternam. Sed quia perdidit iustitiam originalem seu innocentiam, quando praesumptio orta est in eo – voluit enim similis fieri Deo via scientiae et sprevit viam innocentiae praevaricando prae¬ceptum –, ideo arrogantia expulit ipsum de ap¬prehensione vitae divinae. Sic in Adam homine perfecto et usum rationis habente ante peccatum fuit innocentia in ratione, cuius similitudinem ante actuale peccatum videmus in innocentia ca¬rentium usu rationis. Et nota quod non possumus restitui ad ca¬pacitatem gratiae vivificantis nisi illa excelsa fide, quae omnem sensum et intellectum humiliat us¬que ad mortem. Tunc enim, si ad gustum dul¬cedinis Domini pervenimus, cibationem vitae concupiscimus, ut crescamus. Et sicut mater non denegat infanti lac, sed innocentem pue¬rum de se ipsa pascit, quasi propriam vitam in cibum tradens puerili innocentia stante, sic ver¬bum vitae, per quod renati sumus, se ipso pascit animam, ut crescat in salutem. Sicut discipulus concupiscit doctrinam magistri, quam gustavit et reperit sibi gratam, et quamdiu videt magister discipulum sine malitia et renitentia quasi inno¬centem puerum oboedientem et concupiscen¬tem lac nutritionis, magister suo proprio magi¬sterio pascit intellectum discipuli, ut crescat in doctrina et sapientia. Ubi igitur experitur quod discipulus per arrogantiam propriae praesump¬tionis fit contradicens et rebellans et parvifaciens ipsum, sinit discipulum suo sensu regi et a pa¬scendo cessat. Tunc fit dyscolus, et ad similitu¬dinem magistri, qui perfectus est, non attinget, sed propria praesumptio ducit ipsum ad igno¬rantiam, quae est mors intellectus. Epistula autem Johannis dicit: «Omne quod natum est ex Deo vincit mundum. Et haec est victoria quae vincit mundum, fides nostra. Quis est autem qui vincit mundum, nisi qui credit, quoniam Jesus est Filius Dei?» Ecce, si renati sumus, ut simus filii Dei, tunc vicimus mundum. Et haec victoria consistit in fide. quo modo au¬tem hoc capiatur, superius habetur. Nota, ut in die Paschae, quo modo fides re¬surrectionis habet testimonium Dei, quod in no¬bis experimur esse verum. Nam Deum esse et hunc remuneratorem nullus hominum negat. Quare qui moritur propter Deum Cod. Vat. Lat. 1245 fol.97vb non potest remunerari, nisi vivificetur vita intellectuali. Qui enim non cognosceret remunerationem non es¬set remuneratus. Intelligere est vivere naturae in¬tellectuali; intelligit igitur ille se remuneratum; ideo vivit vita intellectuali, quae est sine fine. quo modo autem morte Christi resuscitari me¬remur, in die Paschae dictum est. quo modo au¬tem anima nostra a se abdicando libertatem arbitrii, quae est vita rationalis spiritus, subiciendo se imperio verbi Dei nobis per Christum explicato in se moritur, quia non imperat in ea nisi verbum Dei vivificans et cibans, quod per fidem evenit verbum esse Dei nobis per Filium propalatum, et sic mori¬endo intrat in vitam, pulchra est contemplatio. Evangelium: «Cum esset sero» etc. Legimus in Actibus Apostolorum, quo modo Christus multis argumentis ostendit se vivum. Nam non poterant capere fidem resurrectionis nisi per os¬tensionem variam sensibilem. Ostendit igitur se esse illum, qui mortuus fuit in cruce, primo quia ‹ianuis clausis in medio stetit et dixit: Pax vobis, et ostendit eis manus› et pedes. Admirabilis fuit resurrectionis argumentatio. Nam invisibilis, qui «ianuis clausis» intravit, hoc est qui ‹stetit in medio discipulorum› et loquebatur et ostendebat manus et pedes, quo modo ad medium pervenit, an per ostium vel aliunde, scire non pot¬erant; nam modus Dei est sine modo. Sicut Maria dicebat: «quo modo fiet istud?» Respondit angelus quod ex virtute Altissimi; illa est omnipotens et non determinata ad modum, sed sicut vult. Libera voluntas est indeterminata ad modum, quando vo¬luntas est potentia sicut in Deo. Loquebatur autem verba illa, quae consuevit et modo quo consuevit, ut ex loquela manifestum se faceret. Et ne crederent impossibile crucifixum vi¬vere, ostendit vulnera, per quae viderent ipsum eundem qui viveret esse qui fuit crucifixus. Hoc est mirabile, quod ipse se vivere ostendit stantibus mortalibus vulneribus: Vita ostendit per mortem se vivere. Nec hoc aliud est quam aperire intellectum quod mors non est nisi separatio ani¬mae viventis a corpore. Unde vulnera non faciunt mortem, sed bene tollunt de corpore aptitudinem complexionis Cod. Vat. Lat. 1245 fol.98ra et harmoniae ad motum vitalem. Sed separatio animae causat mortem [de] per ac¬cidens; si igitur anima separata reverteretur in cor¬pus, viveret ob animae praesentiam. Thomas verbis apostolorum, qui sibi retule¬runt, quo modo viderunt Christum, non credi¬dit, sed voluit certiora argumenta habere quam de visu illius qui clausis ianuis venit, ac si diceret: «Forte fuit phantasma oculos decipiens; ideo nisi tactus iudicet cum oculo, non credam». Ac si diceret: «Illis concurrentibus in iudicando non potest esse deceptio», prout supra Jesus se pal¬pabilem et visibilem reddidit, ut fides resurrec¬tionis in incredulis plantaretur. Est igitur resurrectio et corpus illius tunc est naturae quod subest voluntati illi deiformi, quae est potentia spiritus in ipsum. Sicut enim spiritus voluerit, ita et potest in corpus cui unitur. Quan¬do voluerit, erit invisibile et impalpabile; quando voluerit, erit visibile et palpabile; quando volu¬erit, erit formam habens peregrini; quando volu¬erit ut hortulani, aut si voluerit, ut appareat in alia forma lucis, sic apparebit. Hoc est verum, quando anima est gloriosa: Tunc habet et tale corpus et est tunc assecuta omnem potestatem in caelo. Quare illam habet et in terra sua, scili¬cet corpore; et ideo movetur corpus secundum imperium voluntatis. Si vero anima non est as¬secuta gloriam, tunc corpus et eius pondus non subest voluntatis imperio animae, sed dominatur corporis gravedo, quae animam ad inferiores partes terrae trahit in locum obscurum, ab omni gaudiosa laetitia rationalis lucis remotum. Item considera, quo modo Christus ante os¬tensionem manuum et pedum annuntiavit pa¬cem, quae est evangelizatio pacis et gratiae prae¬venientis fidem. Nam ante receptionem veritatis necesse est animam esse quietam et pacificam; ira enim impedit animam, ne possit cernere ve¬rum. Deinde aperta fide resurrectionis oritur gaudium in visione Domini, quae est visio per fidem sub visibilibus signis. Sequitur iterum: «Pax vobis!», quae est gratia confirmans seu subsequens et est benedictio modo geniti per fidem, uti in Genesi benedictio subsecuta est. Post haec, sicut in verbo Dei est Pater loquens seu mittens verbum, sic in fideli est verbum Domini, et fidelis mittitur seu mo¬vetur per verbum. Unde requiritur in eo, qui Cod. Vat. Lat. 1245 fol.98rb debet esse legatus verbi, ut vivat vita spiritus verbi Dei. Ideo sequitur insufflatio, ut in crea¬tione Adae. Igitur insufflat spiritum, ut sit mo¬do natus in animam viventem, ita scilicet quod fidelis anima fiat viva; nam fides sine vita est mortua. Viva autem ostenditur, quando opera vitae seu mandata verbi Dei exsequitur. Et ideo aie¬bat: ‹Accipite Spiritum Sanctum. Quorum remi¬seritis peccata, remittuntur eis, et quorum reti¬nueritis, retenta sunt›. Hoc universaliter verum est in omni peccato in proximum, quod scilicet omnis fidelis remittere potest peccatum, quod perpetravit fidelis in ipsum. Et si ille qui peccavit est fidelis, tunc ex remissione illa assequitur apud Deum remissionem. Si non remittit, sed retinet, retentum est apud Deum, et non asse¬quitur ipse qui retinet remissionem suorum pec¬catorum, quia oratio dominica hoc manifestat, quod qui dimittit, ei dimittetur. Verum hic locus, ut proprie missos seu lega¬tos verbi respicit qui mittuntur, ut apostoli et eorum successores, habet aliam expositionem, scilicet quod eorum iudicio peccatores subsunt et decipi nequeunt; nam in virtute Spiritus Sancti solvunt et ligant. Oportet primo attendere quod ‹Deus omnia propter se ipsum operatus est›. Nam ‹divitias gloriae suae ostendere› voluit, et ob hoc creavit creaturam rationalem seu intellectualem, ut illi posset ostendere divitias gloriae, quae solum potest intellectuali gustu percipere gloriam Dei. Nam vera et incorruptibilis gloria seu gratia non potest nisi in intellectuali natura locum ostensio¬nis habere, sicut qui est nobilis rex non ostendit magnificentiam suam nisi illis quos putat intel¬ligere, quae debeat esse magnificentia regalis. Et nemo habens pretiosas margaritas mittit ante porcos, sed ubi cognoscuntur, ibi ostendit. Crea¬vit igitur Deus triplicem naturam: unam penitus supra tempus, quae est angelica, et aliam penitus sub tempore, quae est animalis, et tertiam me¬diam, quae est humana, quae cum angelis parti¬cipat per intellectum et cum bestiis per anima¬lem naturam. Voluit autem Deus quod homo foret finis omnium corporalium naturarum propter intel¬lectum, et quod ipse Deus foret finis absolutus omnium intellectualium naturarum. Et ita intel¬ligere non est, nisi ut Deus cognoscatur, Cod. Vat. Lat. 1245 fol.98va sicut si vis imperativa officialium in regno esset, ut vis imperialis cognosceretur. Et sicut rex non co¬gnoscitur nisi in communicatione gratiae et cle¬mentiae suae, ubi ex sola gratia et pietate elevat ab infimo gradu fidelem servum ad conregnand¬um secum, et quanto pluribus potest communi¬care gratiam, tanto magis ‹ostendit divitias glori¬ae suae›, ideo Deus pariformiter voluit creare hominem, qui est infimus in intellectuali natura, ut cum illum elevaret ad participationem infiniti regni, omni possibili modo divitias gloriae ex¬cellentissimae manifestaret. Quamvis non placuit Deo quod homo rue¬ret in peccatum, ut dicitur ad Romanos tertio capitulo, permisit tamen hominem ad gloriam praedestinatum ruere usque ad remotissimam separationem ab eo, ut posset adhuc omni per¬fectiori modo redeunti ‹ostendere divitias glori¬ae› et clementiae suae, ita quod etiam hominem illum ad participationem regni revocaret et ei os¬tenderet indicibiles divitias misericordiae suae. Et ita permisit Deus hominem praedestinatum cadere usque adeo quod impossibile fuit ipsum per se resurgere et pervenire ad gustum divinae clementiae, in quo aeternaliter deliciaretur. Et hoc sic permisit, ut, dum illum repararet, osten¬deret infinitum thesaurum caritatis et misericor¬diae, ita quod Filium suum pro reparatione oporteret induere formam peccatoris hominis sine communione peccati et sic per sacrificium humiliationis usque ad turpissimam mortem re¬parare naturam. Unde ita actum est quod homo ex gratia repa¬ratus qua nulla est maior iuste ex merito reparatoris heres factus est Dei. Sicut si rex unicum filium daret pro redemptione adversariorum et redemp¬tos per gratiam admitteret ad successionem cum vero filio, illi admissi vindicant sibi ex iustitia hereditatem, ad quam per gratiam pervenerunt. Ex gratia igitur iustificari est ostensio divitiarum inexpressibilium. Intellige sane de praedestinatis ad gloriam. Praescitos autem non permittit ca¬dere, ut ostendat misericordiam, sed iustitiam, qui sunt «filii diffidentiae». Unde attendendum quod homo est per red¬emptorem naturae factus capax medio meriti redemptoris gustare divitias gloriae Dei. Hae au¬tem divitiae sunt vita aeterna. Sed quod homo ad hoc perveniat, necesse est, ut Cod. Vat. Lat. 1245 fol.98vb per fidem con¬fortetur in potentia sua. Nam fides facit impos¬sibile possibile, et oportet quod fides ducat us¬que ad innocentiam, ut supra. Oportet deinde considerare, quo modo sola est una fides, per quam est possibile nos ad vi¬tam aeternam pervenire. Et est illa quae vincit mundum, per quam homo moriendo vivificatur, et ideo resuscitatur per fidem mortificantem a morte, ut supra etc.