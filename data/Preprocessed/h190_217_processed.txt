137va lin.12 «Semen est verbum Dei.» In evangelio. Postquam nobis notum est magistrum verita¬tis hunc sermonem, quem hodie legimus, turbae in parabolis fecisse et discipulis enodasse, multa non dubium hic altissima scimus contineri. Primum autem ad textum attendentes note¬mus, quia dicit: «Cum plurima turba conveniret et de civitatibus properarent ad eum, dixit per similitudinem: Exiit qui seminat.» Ex quo notare debemus, quod turba Iesum colebat ut illum, qui verbo famelicas refecit animas. Et attraxit sal¬vator de suis habitationibus cives in locum, ubi erat, qui audito quod Iesus erat, sive in deserto sive alibi, properarunt venire ad eum. Princeps naturae attrahit, quia a quo habetur esse et bene esse et pascentia vitae, ad illum pro¬peratur. Omnia enim esse desiderant. Nam propter hoc creata sunt, ut sint, et in quantum sunt, in tantum gerunt imaginem illius sui prin¬cipis, quod vere est fons omnis esse. Omnis igi¬tur motus est ad esse, a quo solo recipiunt om¬nia ut sint. Sicut calidum ut sit calidum et plus incalescat, quia non appetit calidum ut calidum nisi esse meliori modo quo fieri potest esse ca¬lidum, movetur ad principium suum, scilicet ig¬nem, a quo habet quod est calidum, et attrahitur per ignem, ad quem properat amorosissimo mo¬tu, sic logos seu ratio, quae est verbum Dei, a quo habet anima humana ut sit rationalis, pro¬perat linquendo civitatem suam, scilicet opera carnis ad 137vb verbum, a quo est, ut augeatur ratio et sapientia per praesentiam lucis eius. Unde recte dicebat Aristoteles, quod omnes homines na¬turaliter scire desiderant. Desiderium est motus rationalis naturae ad veritatem. Ubi igitur credit illam esse, ad eum locum properat, quoniam sic¬ut calidi locus ut calidi non est nisi ignis, ita animae rationalis ut rationalis non est nisi purus intellectus eius creator. Fecit autem verbum Dei sermonem in simi¬litudine dicens: «Exiit qui seminat seminare se¬men suum». Loquebatur turbae et agricolis per notam similitudinem. Nam ignotum non potest nobis manifestum fieri nisi per notum, et quanto notum plus assimilatur ignoto tanto melius in noto ignotum apprehendimus. Sicut igitur agricola exit domum suam et lo¬cum quietis quando vult seminare, ita se fecisse dicit salvator. Exivit enim a regno caelorum et Patre et venit in mundum, ut pasceret homines, quia panis vivus, qui de caelo descendit, ut ab¬undantius viverent, scilicet ut vita rationalis fie¬ret maior et suo principio similior per adhaesio¬nem ad ipsum. Dicit autem «semen suum». Nam sicut ignis, qui de se non proicit nisi scintillas, quae sunt semina sua et crescunt, si recipiuntur in ignibili disposito, sic semen proicit vita rationalis divina sive aeterna sapientia. Sic enim ait magister no¬ster, quod ipse venit mittere ignem in terram ut ardeat, quemadmodum sol radios. Radii enim sunt ut semen vitae corporalis deferentes in vi¬vificabile, quod semen illud vitae vegetabilis re¬cipit; nec sol seminat nisi semen suum. Sapientia igitur aeterna irradiando semen vitae seminat. Et sicut in lucido radio solis semen vitae seminatur, quoniam in eo est, sic in verbo ut radio quisque magister semina magisterii seminat. Unde sapi¬entia se ipsam seminat. Nam semen sapientiae dum seminatur a sapientia, non recedit a sapien¬tia, nec sapientia derelinquit semen suum, sicut ignis non recedit a scintilla semine suo, sed ignis se ipsum seminat in scintilla. Dicit consequenter textus: «Et dum seminat, aliud 138ra cecidit secus viam et conculcatum est». Notandum quia dicit «dum seminat, aliud cecidit secus viam». Non est igitur defectus in seminan¬te, quia ipse recte seminat; sed aliud cadit secus viam. Nam hoc intendebat seminator; sed quia sic cecidit semen, conculcatum est. Quare autem sic cecidit secus viam? Quia ad hoc, quod ager sit perfectae libertatis, tunc habet in se quod sit si vult ager secus viam vel inter spinas vel lapi¬dosus vel purus sine illis, prout voluerit. Anima nostra habet agrum, qui potest in se semen vitae aeternae recipere, et est potentia intellectiva, et colere ipsum agrum potest anima si voluerit, ut fiat fructifer. Colitur autem in similitudine, quo agri huius mundi coluntur, qui semina vitae sensibilis sicut sunt semina tritici vel siliginis, de quibus vivit homo, recipiunt et fructum afferunt, quia opor¬tet eradicare spinas et tribulos et eicere lapides et alia, quae agrum occupant, ut sit purus et liber et aptus ad recipiendum et pinguis et bonus ad bene fructificandum. Semen autem sapientiae non intrat in malivolam animam. Quare mali¬volentiam animae tolli necesse est. Neque spiri¬tus sapientiae capitur in anima bruti. Hinc be¬stiarum proprietates si ager noster habuerit, non est capax sapientiae. Luxuria autem est proprie¬tas porcorum, ira leonum, avaritia bufonum et ita de reliquis. Conditiones has exstirpari necesse est. Et sicut optima debet esse conditio agri, ubi triticum fructificare debet, cum alia semina ca¬dant a perfectione illius, ita ager sapientiae per¬fectissimus esse debet, cum sola intellectualis potentia, per quam homo est omnium animali¬um perfectio sicut triticum seminum sit capax seminis eius. Et est attendendum, quod nullus ager quan¬tumcumque cultus, nisi in ipsum sol irradiet fer¬vorem et vigorem, fructum affert, quoniam solis vigor attrahit de potentia in actum fructum per immissionem influentiae. Sic ager noster si non est conversus ad solem iustitiae, nullum um¬quam fructum vitae afferre poterit. In iniusto igitur non est viva sapientia. Licet enim videan¬tur esse sapientes iniusti et peccatores, tamen in veritate non sunt, sicut zizania non est triticum. ‹Spiritus enim vitae› non est in ipsis; licet appa¬reant sapientes, 138rb similes tamen sunt «sepulcris dealbatis». Colligit autem de agro rusticus omnia, et lac et butyrum et vestem et vinum et panem, au¬rum, argentum et omne id, quod est necessari¬um ad vitam terrenam. Sic colligit homo de agro intellectuali omnia necessaria ad vitam divinam, caelestialem et incorruptibilem. Nam omnia bona pariter veniunt cum sapientia, quae est im¬marcessibilis vita et laetitia sempiterna. Omnium rerum scientiam et omne desiderabile colligitur ex fructificatione agri illius. Est enim ager ille vivus quasi specularis splendor omnium rerum speciem repraesentans, quia est thesaurus seu lo¬cus specierum. Sicut si forma mundi seu carta mappae, quae universi in se gereret similitudi¬nem et in se omnia mundi contineret, in eo in¬tellectualiter reluceret, in qua relucentia intuere¬tur intellectus in se ipso quidquid scire vellet, ut tamquam doctus scriba in thesauro agri proferre posset nova et vetera. In hoc mundo aratur et colitur ager et sim¬plificatur evangelica arte. Sed non apparet, quan¬tae capacitatis et ubertatis sit, nisi tunc, quando verbo seu logo apparente post hunc mundum, quia tunc experitur se similem divinae sapientiae et in se habere vitam et laetitiam sempiternam. Quasi sicut ferrum intellectualiter vivum se ip¬sum in speculum continue plus et plus rectifi¬cando et simplificando in politissimum et rectis¬simum speculum perficeret, nesciret quantae fe¬cunditatis foret nisi quando forma formarum se praesentaret, et tunc experiretur se ob suam sim¬plicitatem subito transire in similitudinem for¬mae apparentis. Eo tunc gauderet se in tantam perfectionem pervenisse, qua nulla maior esse posset, quoniam in se reperiret formam forma¬rum, quae dat omnibus esse, vivere et intelligere, et se transivisse in eius similitudinem intellectua¬lem. Dicit textus quo modo «aliud cecidit secus viam et conculcatum est et volucres caeli com¬ederunt illud». Quattuor differentias casus seminis ponit ma¬gister, quia aut cadit in superficiem agri, in eius extremitatem, scilicet in auditum, ubi non aliter recipitur quam alia, quae audiuntur. Tunc de fa¬cili conculcatur per supervenientes historias, et antequam in corde per fidem coalescat, «diabo¬lus tollit de corde eorum», qui superficialiter 138va audiverunt, «ne credentes salvi fiant», uti salva¬tor noster exponit. Unde verbum, quod est se¬men vitae, quando non recipitur fide illa, quod sit verbum vitae, est adhuc in potestate inimici salutis et principis tenebrarum, qui tollit ipsum. Et haec causa una, cur non fert fructum verbum in audientibus sermonem, quia non recipitur fide formata, antequam tollatur per adversarium. Aut secundo cadit in terram petrosam, scilicet sub qua latet petra, et natum arescit ob defectum humoris et non facit fructum, quia, licet «cum gaudio» et fide sit receptum, tamen non est fides profunda et vigorosa, quae vincat temptationes. Ideo nos hic instruit salvator hanc receptionem non esse fructuosam. Tertio semen cadit «inter spinas, et simul ex¬ortae spinae suffocaverunt», quia hi audierunt, sed nondum adeo interne receptum est, quin ‹a sollicitudinibus et divitiis atque voluptatibus vi¬tae suffocetur› taliter, quod non fert fructum. Quarto «cecidit in terram bonam, et ortum fecit fructum centuplum». Nam audientes «cor¬de bono et optimo» ipsum audiverunt et retinu¬erunt, ideo «fructum» fecit «in patientia». Oportet igitur, ut notemus mysteria. Nam cum dixisset Iesus similitudinem seminationis, quo modo aliud cadit secus viam et aliud supra petram et aliud inter spinas, et nullum ex his facit fructum, unum solum adicit, quod cadit in terram bonam et multum fructificat, tunc cla¬mat: «Qui habet aures audiendi, audiat». Sed non interrogantibus aliis, discipulis sciscitantibus ex¬planationem respondet ipsis datum nosse my¬steria regni, «ceteris autem in parabolis, ut vi¬dentes non videant et audientes non intelligant». Et subiunxit: «Semen est verbum Dei». Attendendum clamasse Iesum, ut magni ali¬quid insinuaret. Clamor enim quasi fortis impe¬tus, qui plus imprimit et profundius figit. «Cla¬mabat» autem: «Qui habet aures audiendi, audi¬at», ac si diceret: Multi habent aures sed non audiendi verbum licet sonum percipiant. Nam alius est auditus sensibilis, alius intellectualis, de quo loquitur. Solum autem discipuli habent au¬res audiendi, scilicet percipiendi «mysteria re¬gni». Et sunt mysteria occulta et secreta seu abs¬condita, quae latent in similitudine. 138vb Et notanter dicit «mysteria regni». Nam regnum caelorum evangelizabat «per similitudinem». Unde filiis re¬gni debebant mysteria revelari, quia illi erant ca¬paces, aliis autem, ‹qui foris erant›, sancta dari non debebant, nam hoc fuisset margaritas pre¬tiosas proicere ante porcos. Sed sine apertione mysteriorum videntes manere debent, ne vide¬ant, et audientes, ne intelligant, quia verbum non caperet in eis. Notare debemus, quo modo terra agri intel¬lectualis est fides, aqua seu humiditas est humi¬litas. Non enim fructificat semen nisi cooperia¬tur terra. Fides est, quae abscondit intra se ver¬bum et amplectitur ipsum tamquam mater con¬ceptum. Sed irrigatur terra seu firmitas fidei hu¬miditate, quae est humilitas. Non differunt hu¬miditas et humilitas nisi in una littera media sci¬licet d et l. Quod autem verbum fide concipiatur et in humilitate radicetur, exemplum habemus in con¬ceptu verbi Dei in Virgine. Nam ipsa fide con¬cepit a Deo, qui respexit eius humilitatem. Et hic idem Magister aperit dicens deficere verbum deficiente fide et deficere fidem deficiente hu¬militate, in qua radicatur. Unde attende humiditate, quae intra agrum est, conceptum semen in fide irrigari. Sicut gra¬num in terra proicit radices in humiditatem, ut attrahat sibi nutrimentum, ita verbum in fide proicit radices in humilitatem, ut nutriatur. Quid humilitas nisi pura simplicitas seu innocentia. Dicit Magister: «Discite a me, quia mitis sum et humilis corde». Quanto humilitas maior, tanto fides formatior et semen seu verbum fructuosi¬us. Hinc in homine Christo fuit verbum Dei in¬dissolubili unione radicatum et infinite fructife¬rum, quia summa et indeficienti humilitate irri¬gatum. Debemus similiter attendere quo modo ver¬bum auditum sive intellectum non parit fructum huius mundi, sed ea, quae «huius mundi» sunt, suffocant ipsum, sicut est sollicitudo, divitiae et voluptates. Sollicitudo est ardens cura circa ea, quae sunt huius temporis, quae prohibentur per salvato¬rem, ne de crastino simus solliciti. Quando enim praefertur diligentia pro vita transitoria diligenti¬ae pro vita aeterna, tunc 139ra semen vitae aeternae, quod sola vigilanti attentione vegetatur, perit et suffocatur. Ubi enim non curatur nec in venera¬tione est doctrina, ibi non fructificat. Qui enim est satis in grammaticalibus imbutus et aptus ad theologiam et libenter audit lectiones, sed tan¬tum occupatur circa activam vitam, quod recep¬tum verbum non ruminat nec circa ipsum atten¬te versatur, perdit verbum, quod suffocatur in cura temporalium. Ostendit Iesus Martham sol¬licitam turbari erga plurima, Mariam vero seden¬tem et audientem verbum unum necessarium elegisse optimam scilicet partem, quae non aufe¬retur. Nam haec est pars optima: non eligere sollicitudinem usque ad turbationem in transito¬riis, sed quietem in attenta meditatione verbi percepti. Per hoc enim assequitur anima vitam, quae non auferetur. Divitiae similiter suffocant. Loquitur, quando divitiae affluunt et cor apponitur. Cor enim quando versatur circa divitias, negligit sapienti¬am. Unde ut Socrates sapientissimus non re¬traheretur a sapientia, proiecit aurum. Sic voluptates adversantur verbo seu sapien¬tiae. Qui amat scientiam et sapientiam, carnis vitia non amat; contrariantur enim sibi invicem. Unde sapientia incarnata nos docuit, quod nemo nisi dignus habere potest aeternam sapientiam, et nullus est ea dignus nisi qui eam omnibus praefert et plus amat quam omnia creata. Attendamus nunc ad illud, quod dicit verbum Dei, quo modo «aliud» semen «cecidit in terram bonam, et ortum fecit fructum centuplum». Hoc exponit Magister: Qui «in terram bonam hii sunt, qui in corde bono et optimo audientes ver¬bum retinent, et fructum afferunt in patientia». Ex quo eliciamus, quod terra est fundamentum stabile et firmum, unde procedit fructus vitae. Sic et cor credulum est, unde emanat vita. Sed illa, quae emanat ex natura cordis, non est intel¬lectualis. Nam de se terra non producit nisi ter¬renum fructum. Caelestialem autem producit, si est terra bona et in ea est semen caeleste se¬minatum. Sicut terra de se non producit nisi foenum, quod est agreste et penitus ignobile granum continens et cibus bestialis vitae, sed triticum in ea seminatum, de quo fit panis pa¬scens rationale animal, scilicet hominem, pro¬ducit secundum conditionem agri et respectus caeli ad ipsum, sic est alia scientia 139rb mundi, alia caeli seu Dei. De scientia mundi pascuntur illi, qui mundum constituunt finem suum, uti sunt filii huius sae¬culi, qui prudentiores sunt filiis alterius mundi in generatione sua. Et haec scientia est humanae adinventionis, quae est similis foeno, quod terra de se producit sine alio satore. Sed scientia, quae de sursum venit, est a satore verbi, qui nobis in hoc evangelio manifestatur, similis optimo triti¬co seminato et recepto in bona terra et orto et fructum centuplum producente. Unde considerandum, quod triticum in se complicat perfectionem omnis grani sicut au¬rum omnis metalli et homo omnis animalis, et secundum terram, in quam cadit, producit fruc¬tum, quia vertitur in siliginem, si terra non est tantae fecunditatis sicut exigit triticum, maxime si respectus caeli ad tritici generationem pro¬portionatus sibi deficit seu calor caelestis sive solis; et econverso siligo vertitur in triticum. Quare in perversis cordibus verbum Dei non producit triticeum fructum, sed lolium potius, ut in haereticis. Ideo dicit salvator: «In corde bono et optimo» si recipitur, facit bonum fruc¬tum et multum. Et dicit «bono et optimo», ac si diceret: in bono bonum, in optimo optimum. Ipse autem se dicit granum tritici seminatum et mortuum in terra, quod multum fructum af¬fert. Multum dicit sine determinato numero, quia in terram optimam verbum fuit a Patre suo agricola in eius ortu seminatum, ac si conci¬peremus terram bonam producere centum et me¬liorem adhuc plus, optimam vero sine numero. Oportet igitur, quod haec concurrant, scilicet quod sit semen divinum seu verbum Filii Dei in se habens semen filiationis Dei, cuius sator est Verbum caro factum ab ipso Filio Dei semina¬tum, quia nullus habet verbum, in quo semen sapientiae et filiationis Dei, nisi Filius Dei. Se¬cundo necesse est, quod terra sit bona; tertio quod in ipsa recipiatur; quarto quod oriatur; quinto quod ortum retineatur seu custodiatur; sexto quod patienter exspectetur tempus, ut ma¬turetur, et septimo quod separetur a palea, et fit octavo panis ex eo. Per septem huius mundi tempora pervenitur ad perfectionem grani huius, et in octava aetate, quae est post consummatio¬nem omnis temporalis discursus, qui septenario consumitur, ut septem diebus et aetatibus, quae est sine motu stabilis et quieta, ibi capitur in refectionem vitae indeperdibilis et permanentis. 139va Finaliter notabimus universam creaturam non esse nisi ob agrum intellectualem. Ager au¬tem propter semen. Unde attendendum, quod sicut si sapiens aliquis ad finem, ut possit sapi¬entiam suam manifestare, desponsaret sibi uxo¬rem et ex ea generaret sibi filium et illum ab omnibus inquinamentis custodiret, ne malitia immutaret intellectum eius, et demum in eius intellectum seminaret verbum seu sapientiam su¬am, ita quod finis omnium operum non foret nisi manifestare sapientiam suam, ad quem fi¬nem omnia ordinasset, sic concipiendum est universum mundum ordinatum ad finem osten¬sionis sapientiae Dei, per quam et mundum fe¬cit, et ordinavit sapienter ad ipsius creatricis sa¬pientiae ostensionem. Et in illo ordine universi ad Filium Dei dilectum perventum est, in quo sine mensura posuit Deus omnes thesauros sa¬pientiae absconditae, a quo possent ceteri eius¬dem speciei homines recipere gratiam et partici¬pationem sapientiae, ut sic meliori modo pro sui ostensione et communicatione, quae sapientiae ex sua naturali bonitate inest, omnia sint perfectis¬sime condita, et mundus sensibilis ordinatus ad mundum intellectualem, et ager in mundo sensi¬bili ad agrum mundi intellectualis sicut similitudo ad exemplar et figura ad veritatem. Quae omnia bene consideranti quam breviter nobis ex sacratis¬simo hoc evangelio revelantur.