19r «Confide, fili, remittuntur tibi peccata tua», Matthaei nono et in evangelio. Omnia, quae Christus egit, ut ait Hilarius, ad hunc finem egit, ut se Deum ostenderet et hominem. Et clare docemur in evangelio isto hic Chri¬stum paralyticum ad illum finem curasse, quod se Deum ostenderet. Et attende ad verba et si¬gna mysteria. Nam scribae aiebant Christum blasphemas¬se, quia dixit: «Dimittuntur tibi peccata tua». Et ideo sic ordinavit Christus processum, ut intellegerent ex hoc populi, quod ille, qui sibi remissionem peccatorum ascriberet et Deus non esset, blasphemus esset, quia alibi dicit textus: Christum, quia dixit se ‹Filium Dei›, Ju¬daeos dixisse: «Blasphemavit». Nam blasphe¬mia est Deo attribuere, quod ei non convenit. Non convenit Creatori, quod sit creatura. Vi¬debant creaturam et illam, quam videbant suis oculis, non posse esse Deum sciebant. Ideo ascribi Deo invisibili, quod sit visibilis, blas¬phemia est. Deinde Jesus ait: «Quod facilius dicere» etc. Ecce conclusit, quod qui sua potestate potest praecipere morbo, ut evanescat, ille etiam potest dimittere peccata. Dixit igitur: «Ut sciatis» etc. Ecce notandum dictum, quia non est quisquam curatus, nisi ut sciamus, «quia filius hominis habet» etc. Praecepit igitur paralytico: «Surge» etc. Et nota, quo modo non solum praecepto Christi sanatus est, sed ex praecepto fortis factus: Qui solebat in lecto portari, portavit lectum etc. «Videntes autem turbae timuerunt et glorificave¬runt Deum, qui dedit talem potestatem hominibus». Nota: Ad hunc finem, ut fieret, sanatus est pa¬ralyticus, ut populus veniret in timorem Dei et ex timore in glorificationem, quia «dedit talem pote¬statem hominibus». Dicit «hominibus». Et nota ibi: Non erat nisi Christus, et dicunt: «hominibus»! Et hoc ideo, ut sciamus naturam humanam posse divinae pote¬stati uniri. Est enim natura humana in Christo divinitati unita. Natura est humanitas, quae complectitur om¬nes homines; quando igitur dedit naturae, dedit omnibus hominibus. Unde nota, quod «sicut in Adam omnes mo¬riuntur, ita in Christo omnes vivificabuntur». Natura nostra, ut est ex Adam, 19rb tunc non est unibilis divinitati, sicut tenebra non est unibilis luci; non possunt se mutuo compati. Secundum Adam natura ex terra ortum ha¬buisse describitur, quae est opaca et tenebrosa, secundum Christum de caelo lucido. Secundum Adam natura est semen mortis et infirmitatis, et ut sic non est unibilis vitae, quia ‹cinis in cinerem revertitur›. Sed non est natura languida secundum se ipsam, quia non sentit se languidam. Non est infirmus, qui non sentit se infirmum secundum suum iudicium, sicut natus paralyticus aut caecus non habet scientiam infirmitatis. Nemo potest scire, quid caecitas, nisi sciat, quid videre. Unde secundum Adam natura est ut caecitas, in qua nascimur, ex qua possunt sequi pericula, quae caecis advenire possunt, scilicet casus in foveam etc.; secundum Christum viden¬di possibilitas. Et nota, quod natura humana, ut est quasi rationabilitas in animalitate, est sicut lux in lu¬cerna, ita quod rationabilitas per animalitatem operatur, sicut candela ardens et splendens per lucernam. Et cum ratio sequitur animalitatem, est, sicut si lucerna est ex transparenti colorato, tamen vitro; et lux candelae sic resplendet. Ita est ex Adam. Sed ut est animalitas in rationabilitate quasi ligmen in ardente candela, sic est ex Christo. Nam Christus non est nisi Verbum seu ratio seu ‹lux, quae illuminat› etc. Homo secundum Adam utitur ratione, sicut utitur candela in lucerna et quaerit per discur¬sum sibi conveniens secundum animalitatem. Homo secundum Christum utitur animalitate, ut ratiocinetur, sicut flamma candelae utitur lig¬mine ut ardeat et splendeat. Nota, quod in ratione est vis intellectiva; illa vis est, ex qua potest homo scire artes mecha¬nicas et liberales. Vis illa semper fuit in anima; tamen ignorabat anima potentiam suam, quod scilicet posset ha¬bere artem seminandi. Venit unus, qui hanc artem primo ex se habuit et aliis tradidit. Et aiebat populus: ‹Benedictus Deus, qui dedit hanc potestatem hominibus›. Sic de arte medendi, de arte scribendi etc. Sic venit Jesus, qui ex se habuit omnem sci¬entiam et artem omnium scibilium, inter quas artes est ars vivificandi. Nam omnes aliae artes mechanicae et liberales ad vitam 19va ordinantur. Ars igitur vivificandi omnes includit. Et hanc artem sanandi et vivificandi se et communicandi aliis ex se habuit Christus. Et quicumque «rece¬perunt eum» in eius doctrina, facti sunt, ut ipse erat «Filius Dei», etiam et ipsi «filii Dei». «Quot¬quot enim receperunt» etc. Et haec ars est fides, ut quantum credere pos¬sis, tantum assequaris. Recta fides est omnis sta¬bilis perfectio in hoc mundo. Item nota, quod sicut caecus, dum offendit ad murum caput, sentit tristitiam ex caecitate sibi evenisse, ita sentit gaudium ex potentia vi¬dendi, quando non solum evadit periculum, sed lumen videt omnibus delectabile. Quare humana natura de se est ut oculus, qui secundum Adam est ut oculus talpae, secundum Christum ut oculus aquilae.