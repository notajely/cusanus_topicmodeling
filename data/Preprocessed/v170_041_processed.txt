134vb «Confide, filia! Fides tua salvam te fecit» PROTHEMA Munus praedicantis opera pistorum illustratur Docet nos Christus, quando ait Matthaei 4o et Lucae 4o, quod «non in solo pane vivit homo, sed» et «in verbo Dei», duplicem esse refectionem: unam corporis, aliam spiritus, spi¬ritus enim verbo seu «logo» seu ‹ratione› re¬ficitur. Et hinc saepe de refectione spiritus Christus dat figuras cenae et refectionis corporis, quo modo ipse, qui est «logos» Dei, vocat ad cenam, parat, «ministrat» etc. Sic arbitror praedicatorem esse quasi pis¬torem seu coquum refectionis, qui recipit de lati¬tudine Scripturarum verbum Dei et pistat et decoquit pro refectione. Est autem differentia pistorum et coquorum. Sunt enim quidam pistores, qui sciunt de una massa grani facere optimum panem, qui est panis valde nobilis. Et hii molant bene granum, ut possint pervenire ad medullam, et de illa medulla seu pinguedine faciunt panem, qui est pro regibus seu nobilissimis intellectibus. Et ille dicitur «panis» Christi «pinguis», qui ‹prae¬bet delicias regibus›. Alii ex eodem grano faciunt panem non ita bonum et ‹pinguem›, licet frangant triticum, quoniam deficit eis ars perveniendi usque ad me¬dullam. Et tamen faciunt album ‹panem› atque ‹dulcem› et bonum, grossiorem tamen priori. Adhuc alii faciunt ex eodem tritico grossum panem, quia non bene molant triticum, et quan¬do est confractum, non separant, sed furfureas extrinsecas partes dimittunt involventes cum aliis. Et adhuc iste panis est bonus ad refecti¬onem grossorum ingeniorum. Sunt pistores, qui ex eodem tritico faciunt panes pro nobilibus, ut sunt similae electae, et panes furfureos pro infimis et mediocres mix¬tos. Sed raro vel numquam reperiuntur in diver¬sis locis aequales pistores neque etiam in uno loco, neque est in potestate pistoris semper fa¬cere aeque bonum panem. Sic de praedicatore aestimate, quoniam inter eos interest differentia 135ra magna, sicut inter pistores. Sed illi sunt boni praedicatores, qui «gra¬num frumenti», quod Christus est, sciunt bene molere, ut perveniatur ad medullam pinguedinis; et sciunt postea facere panes varios pro variis statibus: nobilium, mediocrium et infimorum. Et ministrant ecclesiae illos panes simul, ut quisquam secundum ordinem suum reperiat, ubi reficiatur. Et non potest pistor semper aeque bene facere panem, quia hoc a «gratia Dei» dependet. Nec vos respicere debetis, quis sit pistor, sed ad panem, quia si non esuritis, non iudi¬cabitis panem bonum. Sed si ex desiderio gus¬tatis et videtis panem, eius suavitatem apprehen¬detis. Et ubicumque esuriens poterit habere pa¬nem, non interrogabit de condicione pistoris, cuius vitae, cuius nationis, et an mundus sit vel non, sed solum attendit ad panem. Et si non potest habere panem suae condicionis et ordinis, scilicet nobilem, qui nobilis est, re¬cipiet alium, quia esurit. Ita, carissimi, nemo se ostendat non esu¬rire! Sed si fueritis ‹esurientes, replebimini bonis›. Et si pleni et fastidiosi «divites», re¬manebitis «inanes». Illi autem non sunt esurientes, qui sunt curi¬osi ad sciendum condicionem pistoris et coqui, antequam comedant, aut qui reperiunt panem non undique nitide purgatum et ob hoc negle¬gunt capere, aut qui fastidium habent de copia panis – quia si forent esurientes, copiam non spernerent et conservarent pro successiva re¬fectione –, aut qui sunt infimi et grossi et consueti comedere furfureum panem et habent fastidium de simila, vel e converso. Nam etsi exspectabunt, quousque omnes panes sint extracti de furno per pistorem, re¬perient etiam panem consuetudinarium, «quis¬que in ordine suo». Consulo tamen, ut addiscatis nobiles fieri et nutriri de nobiliore, quia homo etiam de pane angelorum edere poterit, si se adaptare studu¬erit. Oremus igitur, ut pistor gratiam habeat nobis «panem omne delectamentum in se haben¬tem» communicandi etc. THEMA PRINCIPALE Dispositio thematis: Ex evangelio quattuor doctrinae eruuntur 130va «Confide, filia! Fides tua salvam te fecit» Matthaei 9o et in evangelio. Ex evangelio quattuor doctrinas valde ad¬mirabiles hauriamus pro praesenti: Prima est, quod hic magister, qui ‹turbas docuit› et mulieri hoc secretum aperuit dicens: «Confide, filia! Fides tua salvam te fecit», fuit Jesus, «principium, medium atque finis» omnis ‹esse, vitae et intellectus›. Secunda est, quod fide pergitur ad ipsum. Tertia est, quod spe attingitur. Quarta, quod caritate constringitur et tenetur. Prima doctrina dicitur: Quia ‹princeps› ipsum Jesum ‹adoravit› petens ab eo vitam pro filia mortua, fatebatur igitur ipsum «datorem vitae»; quem adoravit et a quo petiit vitam. Non enim datur vita nisi ab ipsa vita ab¬soluta seu a ‹principio fontali› vitae. Et ita <ex> confessione principis habemus: Jesum prin¬cipium petiit vitam reddi mortuae filiae. Fate¬batur igitur, quamvis foret filia sua, quod vitam ei non dedit, sed quod Deus dedit vitam per ipsum, et quod filia Deo ‹spiritum vitae› reddi¬dit, quia Lucae 8o dicitur: «Et reversus est spiri¬tus» in eam. Ex quo habes ex confessione principis vitam non terminari in morte, scilicet vitam spiritus nostri, quam post mortem rogavit restitui filiae. Finis igitur vita est, etiam per resolutionem spi¬ritus a corpore, quae mors dicitur. Vidit autem princeps ante se hominem et creaturam, quem etsi vidit creaturam per oculos corporis, qui non nisi corporalem creaturam attingunt, vidit tamen oculo intellectus Deum in ipso et ob hoc ipsum esse «Alpha et Omega». ‹Primogenitum omnis creaturae› «adoravit». Mulier vero, quae sanitatem, hoc est con¬servationem vitae, petiit, ipsum fatebatur vitam esse, per quam conservabatur omne vivens, ac quod haec virtus Dei communicata fuit non so¬lum indumento deitatis, scilicet carni, sed etiam ‹indumento carnis› usque ad «fimbriam vesti¬menti»; non quod vestis sanet, sed voluit exu¬berantiam gratiae Christi in redundantia usque «in oram vestimenti» fateri. Unde ipsum Messiam seu «prae consortibus» unctione ‹plenitudinis gratiae›, plus quam sum¬mum sacerdotem Aaron, unctum fatebatur. Nam «unctio Aaron» est gratiae intercessionalis; sed 130vb unctio Christi est ut principis potentis commu¬nicare «de plenitudine» sua aliis. Experti sunt tam ‹archisynagogus› quam mulier confessionem suam veram per miraculo¬sorum operum evidentiam. Secundo loco ex evangelio habemus, quo modo tam princeps quam mulier audito de Christo, quo modo Salvator esset, credentes ad ipsum ‹accesserunt›. Fides igitur ipsos pergere fecit. Tertio habemus, quo modo «mulier intra se dicebat: Si tetigero» etc. Sperabat igitur se consecuturam sanitatem a Christo. Et ita iuncta est ei. Spes igitur ipsam duxit, ut attingeret Sal¬vatorem. Sic spes, quae erat in principe, ad contactum filiae salvandae salvatorem duxit. Sed quarto loco habemus, quod completa fides sive confidentia amorem incendit, ita ut desiderium in oratione et petitione appareat. Hic amor, qui est forma dans complemen¬tum fidei et confidentiae sive spei, est, qui ap¬prehendit constringitque et immutat. Unde adverte: A Christo petitur salvatio, et respondit fidem et confidentiam hoc praestare, quod amatur et petitur. Nihil enim ex desi¬derio petitur, nisi quod amatur. Amatur Salva¬tor et salvat. Amor salvat, quia amor est Salva¬toris amor. Inest igitur in amore amatum. Quare Salvator amatus in amore est. «Deus caritas est, et qui manet in caritate, in Deo manet, et Deus in ipso». Completa igitur fides sive confidentia, quae est «fides formata caritate», illa est, quam Salvator dicit salvare. Quare habemus: Qui Ignorat Christum, et ad eum non pergit, et si pergit, non tamen attin¬git, et si pergit et attingit, non tamen capit aut constringit: ille privatus est salute. Sit igitur exercitium nostrum hodiernum in hiis punctis versari aliquantulum gradatim quamlibet doctrinam masticantes, ut comperta dulcedine cuiuslibet spiritus noster avidius re¬ficiatur. PARS PRIMA Quo modo Christum ut perfectionem omnium, quae appetimus, in nobis reperiamus Dicamus igitur primo de prima doctrina et quaeramus in nobis, quid sit Jesus. Nisi enim in nobis invenerimus Jesum, ipsum non reperie¬mus. Omnis enim motus clauditur terminis spe¬ciei. Quiescit enim omnis res in natura sua spe¬cifica. species enim est caelum quoddam am¬biens omnem individualem motum suae naturae. Hinc extra suum caelum non movetur quidquam, sed motus cuiusque est 131ra attingere perfectionem speciei suae, extra quam non iudicat se posse perfici. Immo omnem perfectionem iudicat in suo caelo includi. Quare non est oculus inquietus, quia non audit aut quia non gustat, quia non iudicat ocu¬lus audire, gustare, tangere aut odorare esse per¬fectionem, quae per oculum desiderari debeat. Solum igitur oculus appetit videre et in videndo habere omnem perfectionem, quae in videndo attingi potest. Et hinc inquietus est oculus, quamdiu omne visibile non vidit. Ita inquieta est auris, quamdiu omne audibile non audivit, ut ait Sa¬lomon: ‹Non satiatur oculus visu neque auris auditu›. Sic pariformiter nullum individuum unius speciei movetur nisi infra speciem suam. Non enim velle posset canis, quod esset cattus aut asinus aut avis vel piscis. Sic nec homo potest appetere, quod sit al¬terius speciei, etiam angelus. Non autem quietatur homo in specie sua, quae est species animalis rationalis habentis intellectum, nisi immortalis speciei suae conse¬quatur perfectionem. Vellet igitur homo in sua humanitate, quam exire non vellet, consequi om¬nem perfectionem! Homo autem habet vitam. Non igitur vellet homo aliud quam habere perfectam et indeficien¬tem vitam. Et quia perfectior est vita rationalis quam sensualis, quam habent et bruta, tunc in vita rationali vellet habere perfectionem. Potius enim vellet homo non esse quam non esse animal ra¬tionale, quia non est appetibile per hominem, quod sit brutum alterius speciei. Appetit igitur omnis homo in sua humanitate habere perfectam, rationalem et indeficientem vitam. Sic appetit intellegere perfecte omne intelle¬gibile, quia sicut videre est vita oculi, ita «intellegere est vita» animae intellectivae. Numquam igitur satiatur intellectus in parti¬culari apprehensione intellegibilium, quoniam eius motus non quietatur, nisi omne intellegibile attingat. Sic velle numquam est satiabile per acquisi¬tionem bonorum, nisi omne bonum acquiratur. Non igitur quietatur homo, nisi attingat in humanitate sua vitam, quae est ratio omnis vi¬tae, veritatem, quae est ratio omnis veri et in¬tellegibilis, bonum, quod est ratio omnis boni et omnis appetibilis. Et cum homini insit hic motus a natura hu¬manitatis suae, hinc sequitur in ipsa humani131rbta¬tis specie quietem motus attingere posse homi¬nem, qui nec frustra movetur nec extra spe¬ciem. Humanitas autem est una, per quam omnes homines sunt homines. Et non est alia humani¬tas unius quam alterius, licet unus homo non sit alter, sicut hoc album non est illud album, licet una sit albedo, per quam tam hoc quam illud sint alba. Nec potest humanitas esse absque homine; nam hoc est humanitatem esse. Homo enim est esse humanitatis. Motus igitur humanitatis meae est, ut in homine meae humanitatis consequar quietem. Sed cum nihil maius aut melius dici aut excogitari possit quam id, quod me quietare debet, scilicet vita sine corruptione, veritas sine fallacia, bonum sine omni malo, tunc dico hoc esse Deum. ‹Deus enim est id› «maximum atque optimum», ‹quo maius et melius concipi nequit›. Sed id, quo maius et melius concipi nequit, quies est atque terminus motus spiritus in¬tellectualis. Hinc motus humanitatis meae est, ut in homine meae humanitatis attingam Deum. Reperio igitur in me ipso hominem humani¬tatis meae, qui ita est homo, quod est et Deus. Et hic est homo, in quo solum ego in mea hu¬manitate quietem attingere valeo. Quies enim Deus est. Homo igitur ille, qui est et Deus, est ille, ad quem omnes homines secundum naturam hu¬manitatis moventur. Et hic est Christus Jesus benedictus. Hic Jesus fuit occultus ‹desideratus omni¬bus gentibus›; et venit ad hunc mundum post longam exspectationem et ostendit se, ut ait Dionysius Ad Gaium, per hoc, quod cum esset homo, ‹operatus est supra omnem hominem› tamquam «potestatem habens»: Calcavit mare, sanavit aegrotos, restituit «visum caecis», resti¬tuit mortuis vitam. Per quae quidem signa, cum ‹habitu esset ut alius homo›, se et Deum ostendit. Unde Christus, ut refert Lucas cap. 7o, cum a discipulis Johannis interrogaretur, ‹an ipse esset vel alius exspectaretur›, respondit, quod Johanni referrent, quo modo «caeci, claudi» et «leprosi» sanarentur. Haec audiens baptista Johannes, scilicet quod defectus hominis salvarentur per Jesum, ipsum sciret verum Messiam, hoc est Chri¬stum omnem nostrum defectum adimplentem. Et haec est ostensio Messiae nostri, 131va qui «Jesus» nominatur, scilicet «salvatio», quae visa est fieri in hoc evangelio per ipsum. Reperimus igitur Jesum, qui filiam princi¬pis resuscitavit et mulierem a fluxu sanavit, «Filium hominis», esse fratrem nostrum, ‹primo¬genitum omnis creaturae›, per quem nos in no¬stra humanitate finem pacis et quietis, terminum rationalis motus nostri spiritus attingimus. Hic est igitur «princeps» ille, quem ‹omnis creatura ingemiscens› desiderat. Omnis enim creatura desiderat meliori modo esse, quo po¬test. Et hoc aliter esse nequit quam in homine omnes naturas inferiores in intellectuali sua com¬plicante, qui sit et Deus. ‹Gustare autem et videre› «laetitia enarrabili», quae est vivens «vita spiritus» nostri, id ipsum, quo «vivimus, movemur et su¬mus», ‹omnis› rationalis humana ‹creatura inge¬miscens› «gemitibus inenarrabilibus» desiderat, quamdiu absens est ab illa gloria fruitionis. Nihil igitur aliud est, quod omnia deside¬rant, quam caput principiumque nostrum, Dei Filium ‹primogenitum omnis creaturae›, «per» quem «omnis creatura» in esse exivit et «in» quem redire «exspectat» et ‹gemit›, quousque re¬deat ad quietem, ut Paulus Ad Romanos 8o scri¬bit. Et haec est extensio aliqualis primae partis, per quam doceri possumus, quo modo Christum in nobis reperimus, et quod ipse est perfectio nostra omnia adimplens, quae appetimus, et mo¬tum nostrum quietans, quando nos in ipsa no¬stra humanitate in ipso vitam divinam et omne desideratum attingemus. «Filius» ipse est «Dei» ‹per naturam›, et nos in ipso ‹adoptionem filiationis› consequemur, ut simus et nos «filii Dei» per ipsum. Ipse est ‹heres universorum›, et nos «in ipso» heredes, quia «coheredes». «Veritas» est ipse, et nos «in ipso» verita¬tem apprehendemus, ut simus «in veritate», sic¬ut ipse est «veritas». Sumus igitur «in ipso» sapientes, intellegen¬tes, viventes, gaudentes et in aeterna quiete gloriam sanctorum cum inexpressibili laetitia ap¬prehendentes. In ipsa enim humanitatis natura, quae una est ⌈sibi⌉ et nobis, ⌈sibi⌉ ‹capiti› nostro ut ‹mem¬bra› corpori in ‹triumphante ecclesia› uniemur, sicut ipse unitus est Patri, cum una sit deitatis natura 131vb utriusque. Et hoc est «gaudium» immen¬sum, quod ‹nemo tollet a nobis›. Haec sic dicta sint de primo. PARS SECUNDA Quo modo per fidem ad Salvatorem accedamus Secundo dixi: Quo modo per fidem acce¬dimus ad Salvatorem? Nam omne id, quod nos ponit in motu, fides est. Nonne, si agricola non haberet fidem, quod terra deberet reddere semen cum usura, non moveretur ad seminandum? Habemus om¬nes panem per fidem, sine qua non habere¬mus sata. Nonne plantationes fiunt per fidem? Quia credit vinicola vitem producturam in triennio fructum, nunc plantat et ita movetur per fidem. Sublata fide nullum fructum vitis pomorum aut arborum aliorum plantatorum haberemus. Nonne per fidem, quam habemus, quod in¬strui litteris aut alia arte debeamus, accedimus ad magistrum rudes et indocti? Et sublata fide numquam caperemus disciplinam. Ante omnem perceptionem praecedit fides. Neque intellectus noster percipit, nisi fide motus sit ad apprehensionem, ut Isaias ait: «Nisi credideritis, non intellegens». Dico, quod sicut nec veritas attingi po¬test nisi per fidem, sic nec falsitas. Nam so¬lum credens decipitur. Nec diabolus decipit nisi sibi credentes. Sic nec mundus nec caro decipit nisi credentes. Fide igitur ad omnia pergimus, scilicet ut si¬mus divites et ut simus etiam pauperes, ut in mercatoribus patet. Qui igitur movetur ad veram salutem appre¬hendendam, oportet, quod ille credat salutem veram attingi posse, et quod «per Christum» et «in Christo» attingatur. Ille, qui sic credit, intra se concipit id, quod sperat sibi futurum, licet non videat aut cognoscat nisi «in aenigmate». Et haec «fides reputatur ad iustitiam», quia homo Deo offert suum supremum spiritum, sci¬licet intellectum, et despondet ⌈sibi⌉ illum faci¬endo eum ‹servum Dei›. Tunc enim se servum facit intellectus, quando fidem assumit. Nam intellectus vellet secundum libertatem suam prius intellegere quam credere. Sed in ser¬vitutem redigit intellegere et assumit fidem cre¬dendo, sicut infirmus ad hoc, quod sanus fiat, credit medico non interrogans de condicione me¬dicinae, antequam eam sumat, sed simpliciter credit medico. Per hoc 132ra enim, quod sic credit medico, se aegrum et ignorantem fatetur et medicum fate¬tur talem, cui credendum sit. Accidit autem, quod si medicus est veracissi¬mus et summae auctoritatis, et tu hoc credis, quod eius manus te salvat, quia dicitur: ‹Manus medici sanat aegrotum›, sicut mulierem ex fide per contactum sanatam refert evangelium. Dicit sanctus Paulus Ad Romanos 1o ‹iustum ex fide vivere›. Unde videtur fidem cibum esse spiritus nostri, ac quod operetur in spiritu effec¬tum cibationis, prout cibus materialis in sto¬macho. Nam homo non movetur ad capiendum cibum nisi fide refectionis. Nam si credit ipsum ci¬bum habere cibandi virtutem, ipsum sumit; si non, etiamsi bonus foret, non sumit. Unde ita etiam est de animali quocumque: Si sumitur cibus, operatur nutritionem secundum specificam naturam sumentis. Aliter enim ope¬ratur cibus in homine quam alio animali, scili¬cet cane vel leone, aliter in homine iuvene, ali¬ter in sene. Si autem non credit et ob hoc non suscipit cibum vitae, non poterit vivere abstinens. Unde, etsi credit se posse vivere, non tamen credit nec sumit ‹panem vitae›, scilicet Christum, non vivet, sicut ille, qui credit naturam suam posse refici et restaurari alimento, non tamen credit alimentum esse in cibo et potu, ille non super¬vivet. Oportet igitur, quod fidelis spiritus credat se posse adipisci omne desideratum, et hoc per Sal¬vatorem. Alioquin non movebitur ad quietem Salvatoris. Et ex isto habetur, quo modo omnes animae rationales, quae non credunt vitam aeternam aut quae credunt, sed non in Christo, sunt privatae ob infidelitatem «via veritatis» ad vitam. Motae enim non sunt ad vitam, quam non credunt se posse consequi; et si motae sunt, quia credunt, non tamen per eum, qui «via veri¬tatis» est, ad vitam capescendam. Omnis igitur anima, quae credit ab alio quam Salvatore se vitam consequi posse aut salutem, illa non recte credit nec in via ad vitam est, sed de vita cadens mortem recipiet. Et hinc omnes artes magicae et omne praesti¬giosum et id, quod divinationis est, damnationi subest. Sed solus ‹iustus›, ut ait Apostolus, ‹ex fide habet vitam›. Quare ad id etiam est advertendum, quod <Paulus> deinde ait, quod scilicet 132rb homines, quan¬do se a via rationis avertunt ad viam bestialem, tunc «volucrum, quadrupedum» vel «serpentum» bestialitatem induunt, ut homo non sit homo, «animal rationale», sed homo bestialis naturae volucrum per superbiam aut de natura quadrupe¬dum, quae ventri et libidini vacant, aut serpen¬tum, quae avaritiae terrenae insatiabiliter operam dant. Haec trinitas unius mundi huius exsistit. Nam ait Johannes apostolus ‹mundum habere concu¬piscentiam carnis, oculorum et superbiam vitae›. Qui igitur ad hanc mendosam unitatem et tri¬nitatem se convertit et imaginem corruptibilis hominis incorruptibili veritati Dei trini et unius praefert, idolatra, non fidelis dicitur. Quare etsi lingua fidem habeat, tamen in eo fides non cibat spiritum rationalem, ut reficia¬tur in motu ad vitam spiritualem; sed potius convertitur ad ‹naturam corruptam› ‹bestialis hominis›, ut homo peior fiat et in bestialitate, quae mors est rationis, augeatur. Unde, ut ait Simeon Lucae 2o, quo modo Chri¬stus ‹in resurrectionem et ruinam multorum po¬situs sit›, sic fides Christi est iustis resurrectio et iniustis ruina et cibus mortis, quia non ad vitam ille, sed ad iudicium ducetur per fidem. Nam cum fides dicat eum hominem Christi¬anum et spiritus sit bestialis, qui cibum hunc sumpsit, iudicatur ille per ipsam rationem «filius» potius «mortis» esse. Qui «cibum spiritus vitae» divinae ministravit bestiali spiritui dicens se ore Christianum, cum ‹cor longe abesset›, scilicet cum cor «de hoc mundo», qui Christo inimicatur, esset, mentie¬batur se «non de hoc mundo», sed de regno Christi et vitae atque veritatis exsistere. Unde fides nostra, quae est fides ultimae quietis, «cibus grandium» est ‹vincens hunc mundum›, scilicet ipsum mundum nihil vitae ve¬rae habere asserens; quae nostrum spiritum in via ponit, extra quam omnis errat, qui vitam quaerit, quoniam ‹sine illa impossibile est quem placere posse Deo›. Haec de secundo. PARS TERTIA Salvationem spe Christo innixa, non operationibus superstitionis attingi Tertium est, quod spe attingitur salvatio. Non est autem spes nisi completa fides, sci¬licet absque omni haesitatione, ut docemur a Christo in evangelio: «Confide, filia!» etc. Haec est omnium sanctorum, Jacobi, Johan¬nis, Pauli et aliorum praedicatio, scilicet quo modo fides, quae est sine haesitatione, plena et perfecta, 132va illa est, mediante qua fidelis in via pergens <salvationem> attingit. Nam si fluc¬tuat ut ventus aut ut instabilis aqua, qui in via est, non attingit speratum; sed si fortissime con¬fidit, quamvis id ipsum non videat, quod sperat, non potest a Deo deseri. Unde, si «toto corde» exquiris Deum, ipse est ipsa pietas, quae non potest ‹deserere sperantes in se›, sed omnes beatos facit, qui sperant in eo. Ait sanctus Martinus: Quando quis in maio¬ribus temptationibus et periculis constitutus est, si in Domino confidit, ‹non timebit, quid faciat sibi homo›. Ita et sancti Dei omnes consecuti sunt spe¬ratam salutem, quia completa fides eos attingere fecit salutem in eo, qui erat spes et fortitudo et firmamentum eorum. Et ob hoc abicientes omnem ‹spem vanam›, huius corruptibilis mundi scilicet, nec sperarunt in hiis, quae delectabilia sunt carni, nec in hiis, quae delectabilia videntur spiritui in principatu superbiae, nec in thesauris pecuniae confidentes. Non timebant ea, quae huic mundo contrarian¬tur et molesta sunt. Sed firmiter in Domino con¬fidentes, «exspectantes beatam spem» fortiter in igne, ferro, aqua, gladio et omnibus tormentis perstiterunt. Et hinc salutem attigerunt, quemadmodum et beata Caecilia, cuius hodie transitus per fidei constantiam ad adeptionem spei aeternae gloriae celebramus. Ipsa enim sprevit hunc mundum et quidquid «in mundo est»: omnem ‹concupis¬centiam carnis›, omnem avaritiam, «omnem pri¬ncipatum», immo et hanc sensibilem vitam, confi¬dens in promissione sponsi caelestis, qui eam hodie martyrio traduxit ad regnum caeleste. Ita et nos non in corporis fortitudine, non in divitiarum plenitudine, non in amicorum mul¬titudine, non in corporali pulchritudine con¬fidamus, quoniam «ventus est vita» nostra et sicut «faenum et flos agri»! Ideo, sicut cucurbita non se valens susten¬tare initur baculo etc, ita nos non in nobis, sed in ‹Fortissimo› tantum confidamus! Et eri¬mus animosi et parvifacientes adversitates, sicut famuli potentis principis sunt confortati in po¬tentia domini sui. Proverbiorum 28o: ‹Iustus confidens quasi leo sine timore erit›. Nam <confidentia> tollit timorem desperationis, confert audaciam perfec¬tionis, obviat 132va incantationibus. Vide, quo modo <Deus> liberavit Susannam confidentem a falso iudicio, quo modo sanctum Martinum a diabolo et latronibus etc. Verax est Jesus noster. Confidamus ipsum «toto corde» accedentes cum ista muliere, dicen¬tes cum ipsa: ‹Si saltem tetigerimus ipsius ves¬timentum, salvi erimus›, considerantes admira¬bilem virtutem eius, quae etiam herbae data est, quae dum usque ad fimbriam vestimenti statuae Christi crevit, omnem fluxum sanavit, ut in Ecclesiastica historia traditur. Habemus enim medicum fidelem atque sum¬mae auctoritatis, qui curat spiritum et facit, quod spiritus curat corpus in virtute eius; qui dedit Apostolis suis, ut ‹super aegros confiden¬tes manus imponerent› et sic sanarent ‹in eius nomine›. Si igitur ‹fideles sumus›, nonne necesse est, quod fateamur hac via eos omnes sanari confi¬dentes in Christo, quorum sanatio exspectatae saluti spiritus confert et non obest? Tollite, vos mulieres, de medio fatuas curas, quas agitis saepe in confidentia superstitiosa, scientes, quod etsi aliquando videtis effectum, [quod] tamen hic non est effectus verus, sed de¬ceptorius! Occultatur enim operatione spiritus, qui con¬fidentia etiam deceptoria, quam putat veram, confortatur, ut morbus non appareat, sed cir¬cumfusus spiritus eum occultet, licet lateat non curatus, et quamvis aliquando cura sequatur na¬turaliter aut immissio infirmitatis; sicut aliquan¬do ex novo bono exhilarescit spiritus nimium, et contrahitur virtus vivificans ita, ut membra motu vitae careant, et malo novo curantur, et e converso. Et timor incussus debilitat, sicut in exemplo dicitur, quod tres medici successive quartum sa¬num particulariter videntes falso discrassiatum asserentes ad infirmitatem deduxerunt. Et dam¬natus ad mortem per imaginationem putativae minutionis ligatis oculis ductus est, ut se non habere spiritum sentiret <et> morti proximus esset. Multa talia accidere solent, quae ex impressi¬one passionis in spiritum corpus alterant, ut «de physicis ligaturis» medici tractant. Tamen non decet Christianum confidere in su¬perstitiosis, quae ratio non attingit, quoniam in istis se saepe immiscet «spiritus malignus». Sed recurrat ad Christum et confidat, et sibi ‹eius 133ra nomine manum imponere› supplicet cum ora¬tione devota. Et dicat manus imponens: Domine, qui dixisti, quod ‹si quis haberet fidem ut granum sinapis, montes de loco ad lo¬cum mutaret›, et qui dixisti Petro, qui super aquas ambulare dubitavit: «Modicae fidei, quare dubitasti?», et qui mulieri infirmae dixisti: «Con¬fide, filia! Fides tua salvam te fecit», hanc infirmitatem tolle de aegro. fideli et confidente in tua virtute, super quem iuxta mandatum tuum in nomine tuo, quod est «Jesus», manus impono. In talibus quidem et similibus devotionibus confide, quoniam «benigna est misericordia» Do¬mini, qui exaudit omnes sperantes in eum, ut docet nos Jacobus apostolus in I Canonica 5o. Et hoc de tertio. PARS QUARTA De caritate ut unionis et concordiae vinculo Quarto dixi, quo modo caritas constringit. Caritas enim est «forma» seu «vita» «omnium virtutum». Nam ‹si caritatem non habuero, ero sicut aes tinniens› et nihil vitae habens, ut patet per Apostolum. Unde est «radix virtutum», ut ait Augusti¬nus et ponitur De paenitentia dist. 2 «Radix». Ex qua radice fluit medulla compassionis, flos bonae affectionis, folium bonae locutionis, «fructus bonae operationis». Nam ipsa est id formale, quod est in omnibus virtutibus, quoniam «vinculum perfectionis su¬per omnia» exsistens (Ad Col. 3o). Et est vinculum durissimum et fortissimum: ‹Quasi mors dilectio›. Ideo qui veram habet caritatem ad Christum, qui est ipsa caritas, illum etiam ‹mors non separat› neque quicquam huius mundi. Oportet autem eum, qui rectam caritatem ha¬bere vult, ‹mittere foras omnem timorem› et amorem imperfectum. Nam ‹si timet, nondum perfecte diligit›. Timor enim dicit timentem nolle aliquid perdere praeter amatum; «nolle perdere» dicit adhaesionem ad id, quod nollet perdere. Sed perfecta caritas est ad unum amatum. Minus enim ille amat, quam amare potest, qui dividit amorem et diversa diligit. ‹Mittit igitur caritas foras omnem timorem› solum timens amatum offendere. Et ob hoc ni¬hil perdere timet perfecte Christum amans, quia nihil amat nisi ipsum et omnia propter ipsum. Adverte: Quid est, quod constringit omnia, ut id sint, quod sunt? Certe caritas, quae est vinculum 133rb unionis et concordiae. Nonne mundus iste constringitur, ut sit unus mundus persistens quadam vinculatione amoris diffusi per omnia, quae mundi sunt? Sic et esse regni, nationis, civitatis, societatis, domus aut genealogiae atque familiae [domus] etc. Unde, si consideras, vita ista sensibilis non aliter subsistit quam amore. Nam spiritus qui¬dam communis inter animam et corpus, qui est naturae animae, inquantum anima descendit ad vivificandum corpus, et de natura corporis, in¬quantum corpus ascendit ad aptandum se ad re¬ceptionem vitae. Hic spiritus est vinculum, quoniam anima de¬siderat vivificare corpus, hoc est esse in cor¬pore, quia diligit corpus; et corpus diligit ani¬mam, sine qua non subsisteret. Sed sicut omnis res ad nihilum et ad mortem vergit atque ad destructionem cessante vinculo colligantiae, scilicet caritate, ita desinit cor¬pus vivere, quando ⌈sibi⌉ deficit vigor illius spiritus. Quando enim «calor naturalis» deficit, tunc ille spiritus, qui sine calore non potest esse, etiam deficit; et ita mors seu «separatio» oritur animae deficiente vinculo. Et adverte, quod sicut se habet anima ad cor¬pus, ita se habet Deus ad animam. Nam corpus ex se nihil habet vitae, nisi ⌈sibi⌉ ab anima detur. Et sic, si vivere debet corpus, oportet, quod vitam ⌈sibi⌉ communicet anima. Et tunc ille spiritus vinculationis prius ab anima descendens, quae est vita corporis, a communi¬cata vita corporis etiam exsurgit. Sic vita animae nostrae a ‹vita vera› exsi¬stens animae nostrae per gratiosum descensum vitae verae, qua id sumus, quod sumus, tribui¬tur. «Prior» igitur «dilexit nos Deus», qui ‹nihil odire potest omnium, quae creavit›. Sed non dedit nobis, ut simus tantum, sicut «solem suum facit oriri super bonos et malos». Sed dedit etiam nobis vitam talem intellectualem, per quam spiritus noster se potest ex data vita intellectuali sursum elevare et se ‹fonti vitae› suae vinculare, sicut corpus animae vinculatur, ut vivat vita animae. Sed sicut corpus non aliter quam spiritu calido, qui vivit per continuam administrationem ‹hu¬midi radicalis›, quod fovetur per ‹humidum ali¬mentale›, vinculari potest animae, ita spiritus noster intellectualis non aliter vinculatur vitae suae quam calore amoris intellectualis. Amor igitur ita vinculat 133va spiritum intellec¬tualem nostrum ad ‹fontem vitae›, ut sit ⌈sibi⌉ intime constrictus, sicut vita corporis vitae ani¬mae. Solus igitur amor seu caritas est comple¬mentum, quo possidemus in nostra vita vitam amatam. Et adverte, quod spiritus noster, vivens in¬tellectus, amor quidem est. Nam quid aliud est vita, si recte consideretur, quam amor seu hila¬ritas seu gaudium? Et hinc «vitam aeternam» aeternum gaudium vocamus. Sed natura amoris est numquam quiescere, ut ait Salomon amorem cor vigilans in dormiente corpore figurans. Est etiam amoris natura libertas, nam libere movetur amor ob nobilitatem suam nec potest cogi. Et si subest coactioni, non potest esse verus amor, sed simulatus, sicut timore virgae aut poenae formidine fingimus aliquando nos aut praelatum vel principem tyrannum diligere. Sic qui diligeret aliquid ob aliud conveniens assequendum vel malum evitandum, ille non vere et perfecte diligeret, sed potius se diligeret et commodum quam illum, quem diligit. Natura igitur amoris puri est libera. Et quo¬niam natura amoris est converti in amatum – ut amicus enim est «alter ego», sicut «amans est in amato» –, tunc spiritus noster, inquantum, ut prae¬dictum est, ipse est amor, liber est et potest se sursum aut deorsum amando convertere. Et hinc, dum se convertit ad instabile et de¬fectuosum per amorem, hoc est per se ipsum, ibi figitur et in illud amatum convertitur. Unde, si ibi se reperit, quando corpus hoc derelinquit, ibi et remanebit, scilicet per con¬versionem in naturam amati. Quare ipse in in¬stabilitate extra gaudium, pacem et quietem tor¬quebitur secundum naturam amati, in quod con¬versus est. Linquamus igitur, dum peregrinamur in hoc mundo palpitantes et quaerentes bonum stabile, ea, quae nobis obveniunt ‹sub specie boni› de¬lectabilis et amabilis! «Transibit» enim «mundus et concupiscentia eius», ut ait Johannes in Ca¬nonica. Et convertamus nos ad fontem amoris et boni indeficientis, ubi quies est electionis omnis desiderii amantis spiritus! Alioquin, si reperiemur conversi ad mutabile, dum abhinc egredimur, perpetuae mutabilitati semper displicenter inhaerebimus. Dicit enim Christus Johannis 6o, 133vb quo modo ‹in ipso pacem, in mundo pressuram habebimus›. Qui enim mundum diligit, necesse est, ut saepe pressuram habeat, quia videt et experitur sibi subtrahi id, quod amat. Qui autem Christum diligit et de mundo non curat, nulla adversitas huius mundi eum affligit, quia nihil mundi habet, de cuius subtractione doleat. Sic «amicitia huius mundi» inimica est pacis; et ob hoc, cum Deus pax sit, ipsa «est inimica Dei» (Jac. 4o). Et sic a Deo et pace seducit. Coniugium nobis aperiat similitudine sua in¬tellectum: Tu, qui liber es, potes cum quacum¬que libera contrahere. Deliberas, cum qua velis. Eligis unam, quae sub specie amabilis tibi praesentatur, quoniam pulchra, iuvenis, dives. Sed quando te ei constrinxisti, ita quod amplius exivisti peregrinationem tuam, ubi in libertate ambulabas, nunc unam, nunc aliam amando, reperis illam, quam elegisti, instabilem, incon¬stantem, inquietam, sine pace. Nonne magna est tribulatio ista adhaerere perpetuae inquietudini? Pariformiter de virgine maritanda dico. Sed alius non respicit ad aureos pedes mulieris neque ad formam extrinsecam, sed inquirit de pulchritudine intrinseca: an virtuosa, an pacifica, an honesta, an prudens. Et quamvis illa non ge¬rat habitum amabilem aut oculis amabilis appa¬reat, tamen ipsam eligit et se ei constringit. Gau¬debit ille continua laetitia. Omnia in pace sunt in domo sua, ditabitur ad necessitatem, ducit dies suos cum honore et gaudio. Ita est de anima, quae in hoc mundo quaerit, quem amet et cui se desponset, scilicet vel huic vitae lubricae vel vitae stabili. Et efficitur «unum» cum ea, quam eligit. Sicut Paulus nos instruit de ‹adhaesione unius cum meretrice›, «qui efficitur unum corpus» cum illa, sic alter cum Christo, et in ‹magno sacra¬mento› matrimonii hoc figuratum ostendit, quo modo illa anima, quae vitae seu Christo ad¬haeret per desponsationem, illa est ut ‹os ex osse Christi et caro de carne› Christi. Sponsus enim est animae, quem ipsa eligit, quae amore convertitur in ipsum. Et hoc totum tempus, quo hic peregrinamur, est libertatis. Sed conclusio huius vitae est firmitas despon134rasationis, ut amplius locus non sit paenitentiae. Et consideremus, ne in libertate decipiamur, scilicet confidentes nobis multum temporis su¬peresse et velle ante finem converti. Nam adventus Domini est ‹furis de nocte›, qui nihil praenuntiat tibi de adventu. Et prae¬venieris morte ante conversionem. Sicut nobilis fornicator adhaeret rusticae con¬cubinae, quam diligit; et quando increpatur, ut ipsam dimittat et cum aliqua nobili contrahat, ut heredes nobilis generet, trahitur amore concu¬binae, ne faciat; sed nihilominus cogitat in ani¬mo suo velle ipsam concubinam aliquando dese¬rere et cum alia contrahere. Sed protrahit hoc in tempus usque in senium et prius moritur, quam concubinam deserat. Et ita non vivit ipse amplius in posteris, et fama eius bona mortua est etc. Non decipiamur nos, quia etsi vidimus aliquos diu vivere, multo plures scimus ante nostram ae¬tatem mortuos! ‹Operemur igitur, dum tempus habemus› amoris, vitae opera optima! Et ipsi iungamur et constringamur non exspectantes, quia nihil eli¬gibilius exspectari potest. Exspectatio enim praesupponit aliquid melius posse contingere. Ubi hoc impossibile est, non habet locum. Dixi etiam, quod «calor naturalis», sine quo spiritus iungens corpus vitae animae non est, conservatur ‹humido radicali›, et illud ‹humi¬do nutrimentali›. Circa quod advertendum, quod sicut corpori in finem vitae serviunt omnia membra et totus hic mundus, ita et spiritui nostro in finem vitae suae servit corpus, membra corporis et totus hic mundus. Quoad corpus adverte: [nam] «Calor natura¬lis» est sicut ignis in lampade; «humidum radi¬cale» est ut oleum, quod nutrit ignem. Hoc oleum continue deficit; sed additur aliud oleum, et sic conservatur. Verum est, quod oleum pri¬mum, quando antiquatur, inspissatur et efficitur durum et faeculentum. Et non bene nutrit ignem, cum sit terreum et non recipiat etiam alterius olei fomentum. Sic est de nobis. Nam humidum radicale no¬strum, quod nutrit calorem, indiget appositione fomenti. Habemus radicale humidum a parenti¬bus. Et natura ad finem, ut hoc conservaretur diutius, fecit corpus cum membris. Et quoniam 134rb non reperit conformitatem in loco uno – ‹ex hiis enim nutrimur, ex quibus sumus› –, fecit ‹animal gressibile›, ut pro nutrimento quae¬rat conformia: Dedit ⌈sibi⌉ manus, ut extrahat de alio loco; dedit oculos, ut videat, si est; aures, ut audiat, ubi quaerat; dentes, ut molat; sto¬machum, ut coquat; hepar, ut convertat; et ita de aliis. Et addidit ⌈sibi⌉ ingenium, ut coquat igne, se¬minet, plantet, aedificet, texet etc. Deinde terram hanc dedit natura, ut sit quasi promptuarium, ex quo eliciat omnia, quae sunt pro nutritione: vinum, panem, carnes, herbas, et ea, quae conferunt ad bene esse, ut metalla, lapides, ligna, medicinales herbas etc. Dedit aquam pro piscibus, pro molendinis, pro siti exstinguenda, pro motu etc. Dedit aerem pro respiratione, pro pluviis, pro vento et molendinis de vento; solem pro illuminatore et, qui calefaciat aerem et digerat fructus etc; lunam pro medullis adaugendis et motu aquae maris etc. Unde quidquid Deus creavit in hoc mundo visibili, ad finem illum vides servire cum summa diligentia, ut non deficiat vita cor¬poris, sed ut conservetur aliquamdiu humidum radicale pro nutritione calidi naturalis, ut spiritus, qui est vinculum corporis ad vitam suam, non deficiat. Sed quia fuit impossibile, quod illud non deficeret finaliter, quod tanto studio restaura¬tionis indiget, hinc videns natura corpus istud non posse semper in vita conservari, ingeniata est modum, quo modo de hoc corpore mortali abscinditur via generationis «humidum seminale» pro alio similis speciei, ut ubi animal non posset semper individualiter vivere, viveret sal¬tem in specie. Et sic pater et mater in filiis vivere dicun¬tur secundum vitam sensibilem. Et ob hoc est, quod animalia mortalia ad actum generationis stimulantur tamquam ad naturalissimum, ut mor¬tale animal vivat in filio. Quando ista consideras, quo modo omnia ad hoc, ut vita conservetur, ministerium praebent, incipit spiritus tuus videre, ‹quam bonus Do¬minus›, et admirari incipit. Et utitur <spiritus tuus> corpore et sensibus, imaginatione, ratione et omnibus viribus suis, ut de omnibus Dei operibus admiretur et per ad¬mirationem excitetur 134va ad amorem admirando bo¬nitatem conditoris, qui dedit haec omnia in finem: ut spiritus intellectualis excitetur et conver¬tatur in hoc mundo ad ipsum, ut de potentia in actum deducatur admiratione, sicut motu ferri super lapidem, ut ignis in potentia exsiliat in actu esse, de quo ignis sine termino fieri possit. Et motu caloris extrinseci excitatur motus naturalis caloris ovi, ut exeat pullus vivus. Arbitror enim ordine mundi nostrum intellec¬tualem spiritum infimum gradum intellectualis naturae habere, ut de sua natura sit in poten¬tia ad intellegendum, non tamen actu intelle¬gat. Sed de potentia ad actum excitatione ad¬mirationis deducitur. Quae excitatio motu specierum, quae de mundo sensibili recipiuntur, exoritur, ut fiat vi¬gilans intellectus, quando admiratur. Admiratio enim quaerere facit admirantem, quid sit, quod admirationem inducit. Et sic fit vigil, sicut vox fortis sensum auditus percutiens dormientem excitat, ut vigi¬let. Tunc enim noster intellectus quasi dormiens et in potentia exsistens vitae intellectualis, quae est intellegere seu vigilare, in actum ponitur, ut vigilet. Et incenditur hic, ut ardeat amore apprehen¬sionis illius, qui est dator omnium. Nam quando species coloris se oculo ingerit, spiritus in oculo sentit obviationem. Et ita anima sensibilis se convertit supra illam speciem et admirando inquirit, cuius sit species. Intellectus vero excitatur, ut quidditatem in¬quirat per visum mediante specie sensus. Dicit hoc, cuius est figura, esse hominem. Admiratur intellectus, quid sit homo, et ita ponitur in motu, ut intellegat actu veritatem, entitatem seu unitatem hominis; et ita de aliis. Hanc arbitror causam, cur spiritus intellec¬tualis ad tempus corpori unitus est, qui de sui natura infima intellectuali dormiens et in po¬tentia tantum est: Per figuram huius mundi ad cognitionem, quae est vita aut vigilia, actu ex¬citetur! Servit igitur spiritui nostro totum corpus et totus hic mundus, ut in amorem vitae suae ex¬citetur. Et sic cum aliis spiritibus, angelicis, qui actu in vita vivunt, constrictione 134vb amoris similiter vivere valeat secundum gradum vinculi amoris amatae vitae inhaerendo. Et hinc, ut capiamus vitam, amemus ipsam maximo amore! Quem nobis concedat Deus, qui «caritas est», in saecula benedictus.