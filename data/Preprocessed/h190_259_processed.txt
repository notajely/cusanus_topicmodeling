202ra «Puer crescebat et confortabatur plenus sa¬pientia, et gratia Dei erat in illo»; Lucae 2o et in evangelio. Si recte attendis, puer Iesus erat vere puer – dicitur enim puer a puritate –; nam nullus 202rb puer adeo purus umquam fuit neque erit, sicut ille erat, cuius pater Deus et mater virgo. Omnia quae de Iesu dicuntur, cum veritate de eo affir¬mantur; nam dicitur «lux vera», «vitis vera», sic puer verus. Crescebat quia puer, et fortior fiebat in corporalibus viribus, sed non in sapientia, quia plenus sapientia, neque in gratia Dei, quia illa in omni plenitudine erat in illo. Alibi tamen dicitur quod «proficiebat aetate et sapientia», non quod augeretur in profectu plenitudo sapientiae, quae non capit augmen¬tum, quia plenus vera plenitudine plenus erat sa¬pientia, sed sicut humanitas eius proficiebat ae¬tate, hoc est a puero ad virilitatem tendens pro¬fectioris aetatis factus est, non quod humanitas cresceret «aetate», quae non recipit augmentum aetatis, cum sit a tempore absoluta, sed homo fit senior, qui tempori subest. Unde absoluta humanitas, per quam omnis homo est homo, non recipit magis nec minus, quia est vera forma substantialis. Sic nec vera absoluta sapientia, quae nequaquam est acci¬dens, capere potest magis et minus et est pleni¬tudo sapientiae sive maximitas absoluta. Sed ut homo participat sapientiam per naturam intellec¬tualem, quae est imago eius, tunc potest profi¬cere et fieri capacior et sapientior. Numquam tamen fiet ipsa sapientia, sicut album potest fieri albius, numquam tamen album fit albedo. In Christo igitur consideratur sapientia divi¬na, quae vocatur per Apostolum divinitas, quam dicit corporaliter habitasse in Christo, hoc est plene et perfecte omni modo mensurae longi¬tudinis, latitudinis et profunditatis, prout in cor¬pore illae mensurae complicantur. Et illa est, per quam Deus fecit et saecula, et est verbum Dei. Illa ab initio fuit plene in Iesu, quia Iesus est sapientia incarnata. Ac si quis consideraret terram converti in aquam et in conversione generari indissolubilem glaciem, quae ponitur hac nocte generata, glacies illa est frigiditas inaquata. Quae frigiditas sic est unita aquae in glacie quod est vera frigiditas et inseparabilis a glacie, quia impossibile est glaci¬em sine illa subsistere, licet aqua possit esse sine eo quod sit in glacie, et tunc etiam sine vera frigiditate, et aliqua frigidior alia. Est autem frigiditas 202va maxima, quae in glacie ponitur esse, non incongrua similitudo immar¬cescibilis sapientiae seu immortalis et aeternae naturae, nam frigiditas conservat a corruptione, in se igitur stabilis et incorruptibilis. Et sicut na¬tura aquae varie participare potest frigiditatem, sic et intellectualis natura quasi aqua participare potest varie sapientiam, quae non est ei incor¬porata seu quae non inhabitat eam essentialiter seu corporaliter nisi in Iesu, in quo intellectualis natura est inseparabilis a sapientia vera, quae ip¬sam corporaliter inhabitat. Et quando nos respicimus seorsum ad na¬turam humanam in Christo, quae in omni ho¬mine potest recipere augmentum in sapientia, tunc dicimus Iesum verum hominem proficere in sapientia, quae eum inhabitat. Sicut si aquam intueremur seorsum, diceremus ipsam crescere in frigiditate, licet ut est in glacie non crescat, vel sic proficere dicimus, sicut sapiens proficit in eloquentia, ut suam sapientiam audientibus ex¬primat, sic Iesus infans, postea vir, ut nobis sa¬pientiam suam communicaret, profecit. Adhuc considera quod aqua non est per es¬sentiam frigida, quia aqua calida etiam est aqua. Sed glacies videtur quodammodo per essentiam esse frigida, non solum quia non est dabilis gla¬cies nisi frigida, sed quia est quodammodo sim¬pliciter maxima et formativa glaciei, ita quod si non esset, non esset glacies. Intellige me loqui assimilative, nam non est dabilis frigiditas simpliciter maxima in esse et posse. Glacies igitur etsi est sic coniecturaliter per essentiam frigida, tamen aqua glaciei non. Esto igitur quod frigiditas accidentalis uniatur frigiditati essentiali taliter quod eius frigiditas, quam habet participative ab absoluta frigiditate, transeat in unionem maximae seu absolutae fri¬giditatis, in qua subsistit inseparabiliter, et fiat glacies. Tunc quodammodo creatori suo unitur creatura, quia absoluta frigiditas creat quodam¬modo frigiditatem in aqua non ex aliquo alio, sed per immissionem suae imaginis seu similitudinis. Tali licet remota similitudine ratio humana crea¬ta a ratione absoluta, quae logos dicitur, in anima, in Iesu in creando unita est 202vb verbo seu sapientiae sive rationi absolutae, et medio animae tota hu¬mana natura unita est suo creatori, sicut in glacie frigiditas aquae suo creatori, absolutae scilicet fri¬giditati, et tota natura aquae, quae una est in omni aqua, sic est unita frigiditati absolutae. Et quod generatio istius glaciei se habeat quodammodo ut generatio Christi, attende quia dixi de aqua, quae est in fieri ex conversione terrae, ita quod prius non sit aqua quam glacies, quae fit modo aliquo ut Christus in virgine, qui non fuit prius homo quam verbo unitus. Et si est tibi difficile imaginari, quomodo in conver¬sione terrae in aquam simul generetur glacies, recipe exemplum aquae tepidae, quae ponatur sanguis, in quam perveniat frigiditas, scilicet im¬marcescibilis natura, puta intellectualis spiritus, et eo ipso quod frigescit seu fit homo, ponatur simul congelari in glacie, ut sit Iesus, sicut expe¬rimur, si tepida aqua exponitur hoc tempore vento. Et est aliqualis similitudo: Nam sicut spiritus seu ventus «ab Arcturo», ut dicit Iob 37o, vel aquilone, ut ibi: «Surge aquilo et veni» et cetera, vel ab oriente in sua virtute frigiditatem deferens puram vivi fontis aquam coagulat et frigiditate immissa glaciem format refrigerativam, sic Spiri¬tus Sanctus deferens verbum Dei seu sapientiam in sua virtute, sicut Iob 37o ‹flante Deo crescit gelu›, purum virginei fontis sanguinem coagula¬vit et verbo Dei immisso Iesum formavit in Ma¬ria, de «cuius utero» exivit «glacies»; Iob 38o. Sic dicebat angelus ad virginem: «Spiritus Sanctus superveniet in te» et cetera. Dicit textus: «Et gratia Dei erat in illo», ac si diceretur: aqua de sua natura non est glacies, sed quia est glacies, tunc est ex virtute, quae ex gra¬tia seu dono ei inest. Sic utique verum est hu¬manam naturam in Iesu medio intellectus esse unitam verbo non nisi ex virtute altissimi, quae ex gratia seu dono ei inest. Et si subtiliter attendis, in unica filiatione illa, qua Iesus est Filius Dei et hominis, coincidit gratia cum natura. Filiatio enim aut est ex gratia tantum, ut est in filiis adoptionis, aut ex natura tantum, ut in filiis generationis, aut ex gratia et natura simul, et sic Iesus est Filius Dei 203ra et ho¬minis, verus naturalis Filius Dei Patris, a quo genitus, et verus filius naturalis virginis matris, a qua genitus, et simul Dei et virginis Filius ex natura simul et gratia. Sic dicebat Pater: «Hic est Filius meus dilec¬tus, in quo mihi» bene «complacui»; filius natu¬ralis scilicet, quia dicit «Filius meus», filius adop¬tionis, quia dicit «in quo mihi bene complacui». Ita voluit dicere Augustinus, qui dicebat: ‘Quidquid convenit Filio Dei per naturam, con¬venit Filio hominis per gratiam’. Quod enim filius Mariae sit et Filius Dei absque confusione naturarum divinae et humanae, non est solum ex natura, quia secundum naturam Filius ho¬minis non debet esse Filius Dei, cum alia sit natura Dei alia hominis, neque solum ex gratia, quia tunc esset tantum filius adoptionis Dei, qui naturalis hominis. Ideo necesse est dicere in fi¬liatione Iesu coincidere naturam cum gratia, ut qui est naturalis Filius Dei et hominis, ex eo quia hominis sic et filius adoptionis Dei, quem Deus unxit prae consortibus suis. Sic filius na¬turalis in divinitate factus est filius adoptionis in humanitate, qui est Iesus benedictus. Et pu¬to quod, si hic intellectus aperiretur infideli¬bus, qui non consentiunt hominem posse esse Deum, citius induci possent ad fidem catholi¬cam. Adhuc alio exemplo capias coincidentiam fi¬liationis naturae et adoptionis: Esto quod rex sit habens adversarium fortem et unicum filium et mittat filium in mundum mandans, ut induat formam servorum et discat militare in humilita¬te. Deinde dum est in mundo filius regis in for¬ma servi, adversarius regis non cessat invadere. Rex, ut adversarium expellat, facit proclamari quod quicumque adversarium vicerit, illum in fi¬lium adoptabit et constituet heredem universo¬rum. Venit incognitus omnibus regis filius in ha¬bitu servi et vincit adversarium regis. Ille erit filius adoptionis, qui est et naturalis, et qui fuit heres per naturam, etiam factus est heres per adoptionem. Sic Iesus Filius Dei induit formam servi et didicit militiam seu pati, ut dicit Paulus, et demum meruit ex victoria iuxta Patris pro¬missa exaltari, ut esset heres universorum. Et ita dicit Paulus Deum constituisse Iesum heredem universorum. Unde considera quod qui vicerit adversarium, adoptatur in heredem, et ita erunt victores coheredes Christi ex con¬stitutione Dei. Et haec successio est in adoptio¬ne, ita quod sicut Christus est heres ex optione et gratia mediante victoria, quia 203rb vicit principem mundi, principem tenebrarum, de quo scribitur: «Vicit leo de tribu Iuda», ita quisque vincens «potestatem tenebrarum», contra quam est con¬tinua lucta nostra, ut ait Apostolus, ille corona¬bitur. Et quid dabitur ei, Iohannes in Apoca¬lypsi vidit et describit varie secundum varias victorias. Sed cum non sit nisi unum regnum Dei, vic¬tor omnis erit heres regni, et quisque in solidum, possidebit regnum immortalitatis, ac si immorta¬litas esset regnum et daretur unicuique, qui me¬ruit videre Deum, quodque visio seu cognitio praestet vitam seu laetitiam aeternam. Sicut tunc una pulchra facies potest ab infinitis videri et sic immutat cuiuslibet videntis sensum quod visio pulchritudinis praestat laetitiam et delectatio¬nem, quae est vita spiritus; licet unus propin¬quius et melius videat quam alius, quia ex vic¬toria meliori sic meruit, tamen una est facies seu regnum pulchritudinis, quod est in solidum in omnibus. Et sic victores venient ad filiationem Dei per adoptionem. Sed omnis adoptio est medio adoptionis Ie¬su, quia nulla excellentior esse potest adoptio quam illa, quae cadit in proprio filio et ex mera iustitia procedit. Unde ait Christus: ‹Confidite quia ego vici›. Ex confidentia illa omnes vincunt qui vincunt. Ex confidentia Christi regis prae consortibus uncti, qui est dux exercitus, sub quo omnes victores tantum militant. Ipse capitaneus leges victoriae tradidit, quas militantes tenere ne¬cesse est si volunt vincere, et tunc sub eo mili¬tant, quia eius verbo et imperio oboediunt. Et sunt regulae evangelicae, quae victoriam certam promittunt. Victoria igitur per Christum tantum habetur, qui viam docet et facto ostendit. Sed ad filiationem naturalem, quae etiam est in Iesu, non potest quisquam attingere, nam se¬cundum illam est unigenitus, qui secundum filia¬tionem adoptionis est primogenitus. Et tene menti, quomodo heri dixi heredem universo¬rum esse idem quod Filium Dei, cuius sunt uni¬versa, et quod Christus est «caput ecclesiae» seu exercitus heredum. Et merito ipsius omnes se¬cum efficiuntur coheredes, qui legitime certant, ideo et filii, ut ait Apostolus: Si heres, ergo filius. Vide quomodo Filius Dei 203va adsumpsit for¬mam hominis, ut mereretur eius medio esse he¬res et habere multos fratres coheredes, quasi Fi¬lius ad Patrem dixisset: Nolo esse heres, nisi merear esse heres, ut non possideam eam solum ex eo quia filius, sed etiam ex merito, nam hoc est nobilium. Non sufficit quem esse filium, nisi sit probatus et repertus idoneus heres regis. Ideo non adsumpsit aliam naturam quam humanam, quia illa est, in qua potuit mereri. Adsumpsit igitur naturam humanam ut instru¬mentum merendi. Nam in natura angelica et im¬mortali non potuit esse «fidelis usque ad mortem» et per mortem mereri neque multos fratres acqui¬rere similiter usque ad mortem fideles. Ideo natu¬ram adsumpsit humanam, ut Paulus ad Hebraeos 2o videtur ostendere. Et hoc menti tenendum, ut melius mysterium incarnationis attingatur et cetera.