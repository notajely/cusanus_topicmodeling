Cod. Vat. Lat. 1245 fol.5rb «Filii huius saeculi» etc. Prout distinctio fit in evangelio inter ‹filios huius saeculi› et ‹filios lucis›, tunc videndum est, quo modo intellegi debent ‹filii lucis›. Sunt enim omnia corpora caelestia lucida. Sed lux praecedit corpora, ut in Genesi, li¬cet caelum et terra seu chaos praecesserit, ta¬men ‹Deus dixit›: «Fiat lux»! «Et facta est lux». Unde est lux corporalis, et est lux spiritualis et media. Lux illa, a qua procedit omne lumen et di¬citur ‹Pater luminum›, «vidit lucem, quod es¬set bona» etc. Sic vidit, sicut video in ratione bonum esse habere navem, ut possim transire aquam, et id, quod vidi, facio. Vidi navem in ratione, ubi navis non habuit malum nec ligna etc. Cod. Vat. Lat. 1245 fol.5va Sed ibi navis fuit, et secundum quod ibi vidi, facio de lignis. Sed sic ex materia prima seu chaos, quod praecedit secundum Moysen, facta est lux. Nam quia vidit lucem in ratione et ipsam ap¬prehendit bonam, tunc dixit: «Fiat lux»! «Et facta est lux». Sicut igitur verbum vocale gerit intra se verbum mentale, sine quo esse nequit, sic facta lux verbum est lucis conceptae. Modo videamus ex hoc, quod «lux lucis» est ratio. Et quia nihil sine ratione et ratio lux, nulla crea¬tura caret luce. ‹Lux est forma›. Nam forma ‹illuminat te¬nebras› materiae, et educitur lux de tenebra et confusione, sicut Paulus ait ‹Deum facere splendescere tenebras in lucem› et Psalmista: «Sicut tenebrae eius, ita et lumen». Sicut potentia in tenebra, ita actus in luce. Lux enim est discretio, sic est et forma. Nam per formam discretio. Et lux est nomen, quia ‹nomen› concurrit cum forma et ‹a notamine dicitur›. Et sic nihil est sine luce, sicut nihil est sine ‹forma, quae dat esse rei›. Et quanto res est nobilior, tanto lucidior. Et quanto lucidior, tanto in natura sua deifor¬mior, quae est «lux lucis». Unde in natura corporali nihil Deo similius quam ignis; ex quo enim ignis habet corpora¬lem lucem tamquam proprium colorem, per quam lucem visibilia discernuntur etc. Ibi de igne secundum Dionysium ⌈16⌉. c. de caelesti hierarchia. Deinde considera, quo modo ‹lux est forma›, et quo modo in natura formae reperi¬tur alia lux, quae est similitudo rationis illius, unde est omnis discretio, et quae in se omnia discernit, sicut figulus in arte sua discernit ol¬lam ab amphora: Si posset vim discretivam, quam habet in arte, communicare ollae et am¬phorae, ita quod amphora discerneret se am¬phoram et non ollam, tunc figulus lucem ra¬tionis suae communicaret creaturae suae. Deus autem omnipotens et optimus con¬creavit omni formae lumen aliquod discreti¬vum, ut contentetur se esse hoc, quod est. Et ob hoc lumen concreatum illud est magis in¬trinsecum et spirituale, et vocatur natura, in qua habet quandam vim motivam, ut se con¬servet. Neque aliud est vis illa motiva quam natura seu ‹lux speciei› seu formae. Hoc lumen naturale inest omnibus creatis gradualiter secundum speciei nobilitatem. Et artatur infra Cod. Vat. Lat. 1245 fol.5vb terminos speciei ita, quod spe¬cies est caelum suum, in quo hoc lumen ope¬ratur. Item Deus formavit lucem, quae est super omnes luces naturales contractas et necessi¬tatas. Et est lumen liberum illimitatum. Et istud est nobilissimum super omne aliud lu¬men, et est quasi lumen simile aeternae luci, cui concreata est vis generalis omnia discer¬nendi, et similitudo est artis divinae. Et hoc lumen est ‹radius lucis aeternae› et ‹semen di¬vinum›. Unde radius numquam deficit stante luce, sed lux est aeterna. Sic est talis creatura: post¬quam incepit, non deficit. Et est angelica seu intellectualis. Illa intellectualis habet hoc lu¬men in vario gradu. Unde aliqua est in infimo gradu istius lucis intellectualis, sicut materia prima in infimo gradu lucis corporalis. Et huic iungitur ultimus gradus perfectionis lucis naturae, et est homo. Quia hoc lumen intellectuale est altum et illimitatum, sed liberum dum est in natura hu¬mana, est in potentia ad hoc, quod sit intel¬lectuale actu – sicut ignis in potentia in lapide vel ligno –, est tamen actu lumen speciei na¬turae. Et ita est hoc lumen obfuscatum et non potest in actu, nisi excitetur admiratione, sicut stomachus non famescit, nisi tristis sensatio praecedat, quae facit stomachum appetere ci¬bum etc. Sed Christus venit, qui est finis creaturae. In illo lumen illud intellectuale unitum est veritati et rationi aeternae, ut sic quiescet om¬nipotentia in se ipsa. Nam non esset aliter perfectio creationis. Potuisset enim semper ali¬quid melius creari. Sed in Christo est comple¬tio, ‹in quo corporaliter est Deus›, hoc est: ‹pleniter›, non participatione. Et Christus, ut rationales creaturas perficeret, venit. etc. De hoc alibi. Nunc respice, quo modo homo potest esse ‹filius lucis›, et quo modo ‹filius tenebrae›. Nam si lux intellectualis sequitur lumen na¬turae animalitatis hominis, tunc dominatur «concupiscentia carnis». Et secundum hoc lu¬men non potest pervenire ad veritatem, quae est «lux lucis»; ita est in tenebris. Si vero tra¬hit lumen naturae sursum ipsum lumen intel¬lectuale et dominatur eidem, tunc est ‹filius lucis aeternae›. Et attende signa, in quibus deprehendere poteris, an sis filius lucis. Quia «lux lucis» est «caritas», vide, si in caritate reperiuntur opera tua, tunc in luce; et si non in caritate, tunc sunt in tenebris. Cod. Vat. Lat. 1245 fol.6ra Sicut ‹fur› ‹odit lucem›, sic ‹odia›, ‹rixae, dissensiones› etc. Et quia non es potens secundum primam generationem naturae speciei vincere motum carnis, oportet aliam generationem subsequi, et est ‹regeneratio in spiritu›, ita quod lumen naturae ‹denuo generetur›, ut fiat intellectuale. Et quia haec regeneratio non potest fieri nisi fide – nam si debet regeneratio fieri lumi¬nis speciei, ut fiat intellectuale, oportet, quod hoc fiat per fidem, quae praecedit intellectum unde omnis doctrina Christi est: Si vis attin¬gere id, quod cupis, crede te attingere posse, et fac, uti ratio dictat etc. Et quia neque per te poteris, oportet, quod per magistrum et mediatorem Christum domi¬num etc. Modo vides, quo modo ‹filii lucis› adipis¬cuntur «aeterna tabernacula» in Christo Jesu etc.