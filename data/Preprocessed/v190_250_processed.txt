187vb «Beati qui habitant in domo tua, domine, in saecula saeculorum laudabunt te.» Excluditur primo per prophetam error circa beatitudinem, secundo describitur sanctorum fe¬licitas. Omnes etiam philosophi, qui de beatitu¬dine locuti sunt, intelligunt beatitudinem esse perfectum bonum, et ideo in eo est quies desi¬derii. Omne autem quod recipit magis et minus, non potest esse bonum illud perfectum, nam in recipientibus magis et minus non devenitur ad maximum seu minimum simpliciter, scilicet quo nec maius nec minus dari possit, licet deveniri possit ad id, quo actu non est maius et minus. Perfectum igitur bonum, quod est simpliciter in esse et posse maximum, nequaquam esse potest de natura magis et minus recipientium. Erraverunt igitur omnes, qui in temporalibus seu divitiis, scientia seu virtutibus felicitatem po¬suerunt, nam capiunt maius et minus. Ideo recte dicit propheta David illos errare, qui ‹dicunt po¬pulum beatum, cui haec sunt›, quia non est ve¬rum, sed hic ‹populus beatus, cuius est dominus Deus eius›. Unde in hoc mundo, ubi ad perfec¬tum simpliciter neque in puritate neque stabili¬tate quisquam pervenire potest, nequaquam est possibile beatitudinem esse. Neque vera potest esse opinio Platonico¬rum, qui dixerunt quod animae exutae a cor¬pore beatificantur, sed post curricula annorum resumunt corpora et pristinis miseriis involvun¬tur, nam sic desinerent esse beati, nam natura quae ratione caret, suum desiderium ut perfecte sit, non extendit nisi ad hic et nunc. Rationalis autem natura, quae universale coniectat, extendit desiderium ad omne tempus et ad perpetuum, et si aliquando suo desiderio privaretur, non foret beata, nec posset anima esse beata cum ignoran¬tia sui defectus vel cum praescientia casus. Et Christus tollit errorem istum, quando di¬cit: Omne quod «venit ad me, non eiciam foras». Et quoniam sancti adhaerent Deo cum proposi¬to numquam se separandi ab eo, iustitia igitur divina quomodo sanctos a se separabit. 188ra Unde errant qui dicunt beatitudinem non esse bonum stabile. Et hoc dicit hic in themate «in saecula saeculorum laudabunt te.» Habet homo privilegium quod inter animalia solus est capax beatitudinis. Contra hoc privile¬gium dicunt Epicuri et Saraceni et omnes, qui ponunt in esca, potu et veneriis beatitudi¬nem, cum in illis concurrant alia animalia cum homine. Et ideo ait Apostolus: «Regnum caelo¬rum non est esca et potus» et cetera. Homo in gradu naturae est supra omnia iuxta illud: «Om¬nia subiecisti» et cetera. Inferius autem non per¬ficit superius; etiam abstinentia, continentia, temperantia et cetera non forent virtutes, si illa opinio foret vera, ut de se patet. Secundo thema circa beatitudinem describen¬dam tria tangit, scilicet statum, situm et officium. Status est perfectus, quia beatitudo et omnes beati. Dicit enim: «Beati qui» et cetera. ‹Beatitu¬do est status omni bonorum aggregatione per¬fectus› secundum Boethium. De quo statu et beatitudine narrat series evangelii, in quo de sanctis tria tangit, scilicet ipsorum numerum et proprietatem, praemium et felicitatem, meritum et sanctitatem. Ponuntur primo septem ordines sanctorum, quorum aliqui a principio mundi ut angeli, alii in Veteri Testamento ut patriarchae et prophetae, alii in Novo reperiuntur ut apostoli, martyres, confessores et virgines. Et secundum hoc ponit septem beatitudines, quibus isti ordines distin¬guuntur. Octava est omnibus communis, quae est: «Beati qui persecutionem patiuntur» et ce¬tera. De his ulterius prosequere prout in ser¬monibus Aldobrandini Tuscanelli, et de beatitudinibus ut in aliis nostris sermoni¬bus huius diei.