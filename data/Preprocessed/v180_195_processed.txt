Cod. Vat. Lat. 1245 fol.107ra «Humanum dico propter infirmitatem carnis. Sicut enim membra» etc. Ad Romanos 6o. Qui¬dam libri habent: «Si enim», alii et communiter: «Sicut enim membra vestra exhibuistis servire iniquitati et immunditiae ad iniquitatem, ita nunc exhibete membra vestra servire iustitiae in sanc¬tificationem» etc. Videtur quod «doctor gentium» aliquid hu¬manum locutus sit, ac si responderet ad quae¬stionem, quomodo quis, qui christianus esse proponit, se habere debeat ad hoc, ut assequatur vitam aeternam, quod saltim serviat talis iustitiae in sanctificationem, sicut servivit iniquitati et im¬munditiae ad iniquitatem. Nam, quamvis perfec¬ta iustitia requirat maiorem dilectionem, tamen, humaniter dicendo saltim, non cum minori fer¬ventia serviendum est iustitiae, quam prius ser¬viebatur immunditiae. Unde consideret unus¬quisque, qui vult esse christianus, an pro acqui¬renda sanctificatione sit saltim ita sollicitus, sicut fuit serviendo immunditiae et iniquitati. Ad hoc autem, ut quis convertat se ad servitium iustitiae et derelinquat servitium quod fecit iniqui¬tati, consideret, qualis est fructus iniquitatis. Nam cogitare immunditiam peccati carnis generat eru¬bescentiam, et finis peccati mors. ‹Liberati vero a peccato per fidem Christi habent fructum sancti¬ficationem›, «finem vero vitam aeternam. Stipendia peccati mors. Gratia autem Dei», in qua sunt sanc¬ti, est «vita aeterna in Christo Iesu». Attende igitur, cum qua diligentia iniquitati carnis et immunditiae Cod. Vat. Lat. 1245 fol.107rb eius servitur ad asse¬quendum iniquitatem, cum qua vigilantia et quos labores adhibet aliquis pro hac misera immunditia, et quomodo nobiles hastiludiis periculosissimis se, ut placeant dilectae, exercent et membra sua in servitium eius omni periculo subiacent et sunt miseri «servi peccati» et animam suam et vitam aeternam neglegunt, ut momentaneam delecta¬tionem assequantur, quae non dimittit nisi eru¬bescentiam in memoria, et ‹finis est mors›. Nam quanto magis servitur illi immunditiae, tanto plus ad mortem acceleratur. Sic de mercatoribus considera et aliis divitibus huius mundi, cum quan¬to labore et periculo serviunt mammonae et divi¬tiis, et tamen haec servitia non sunt nisi accessus ad mortem. Nam acquisitio divitiarum per tales im¬mensos labores non prolongat vitam, sed mortem accelerare facit. Sic considera, cum qua diligentia iuvenes ad choreas accedunt et se ornant et graviter habent in re levissima, cuius finis nihil habet sta¬bilis boni. Quid de superbia, quae ita vult suos esse sollicitos et laboriosos, cuius finis est fatuitas et vacuitas et provocatio odii contra se ipsum? Men¬suret igitur quisque, si exhibeat membra sua iusti¬tiae modo quo exhibuit iniquitati, et tunc speret sanctificationem, gratiam et vitam aeternam. Oportet animam esse pulchram atque orna¬tissimam, quae debet esse grata Deo, ita quod donet ei se ipsum pro sponso. Sed iustitia est pul¬chritudo Deo gratissima, quae etiam apud philo¬sophos decora dicitur ultra Luciferum et Hespe¬rum. Valde enim est divina. Nam sola ipsa bonum respicit alienum. Est enim habitus animi communi utilitate servata unicuique suam tribuens dignita¬tem. Unde homo ordinatur per ipsam ad Deum, cui debet subiectionem, dilectionem et laudem. Subiectio illa est nobilitatio. Quando enim in¬ferius subicitur superiori et ei coniungitur, no¬bilitatur, sicut aër subiectus caelo nobilitatur ra¬dio solis et remanet tenebrosus eo absente. Tota perfectio materiae est subiectio formae, et anima sensibilis in homine nobilior quam in bestia, quia subicitur et coniungitur rationali. Dilectionem ideo Deo debet homo, quia tunc iustitia servatur circa unamquamque rem, quan¬do ei exhibetur ad quod facta est. Sicut vesti¬mentum factum Cod. Vat. Lat. 1245 fol.107va est, ut induatur, non ut comb¬uratur, et vinum ut bibatur, non ut effundatur. Si igitur vestis comburitur et vinum effunditur, non est iustum. Bonum autem est, ut diligatur, et purum bonum, ut pure diligatur. Sed Deus est purum bonum. Ideo debet maxime diligi. Est autem bonum per participationem in creaturis. Sicut lux candelae se habet ad solem, ita bonum in creaturis ad bonum quod est creator. Unde Augustinus: ‹Minus te amat, Deus, qui tecum aliud amat, quod non propter te amat.› Item, debemus Deo laudationem iuxta illud: «Laudationem Domini loquetur os meum.» Nam omnis pars turpis est, quae non congruit toto. Om¬nia creata laudant et glorificant Deum, ut in Psal¬mo: «Laudate Dominum de caelis»; igitur et homi¬nes, ut ibi: «Laudate Dominum omnes gentes.» Item, per iustitiam ordinatur homo ad pro¬ximum per piam subventionem. Nemo enim sibi sufficit, et unus indiget alio: dominus servo et servus domino. Ideo mutuo debemus alter alteri servire et complacere, et nemo debet alium sper¬nere, sicut nec nobilis oculus spernit pedem aut manum, sed oculus dirigit manum et manus pur¬gat oculum. Unde dicit apostolus: «Alter alterius onera portate.» Item ordinatur homo per iustitiam ad proxi¬mum per conservationem. Nam amicitia socialis est necessaria in prosperitate, quia per amicos homo tenetur in statu. Et sicut arbor in con¬quassatione venti per radices tenetur, ita homo in adversitate per amicos, qui eum consolantur. Sunt etiam in senectute amici necessarii, ut sub¬veniant et retrahunt a peccato. Et ideo Aristo¬teles ait: ‹Etiam si homo omnia necessaria ad vitam haberet, non eligeret vivere sine amico.› Item, debemus proximis narrationem veram, quia ad hoc habemus linguam, ut sit nuntius cor¬dis. Sed «diminutae sunt veritates a filiis homi¬num.»