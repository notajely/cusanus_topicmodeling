Cod. Vat. Lat. 1245 fol.107va «Respice», Domine, «de caelo et vide et visita vineam istam», Psalmo 79o. Plantaverat olim Deus vineam electam, cui cum multam curam adhibuisset et non ferret fructum bonum, sed conversa in amaritudinem produceret labruscas, demum rogavit propheta David, ut Cod. Vat. Lat. 1245 fol.107vb de caelo veniret visitator et videret vineam, ne penitus in nihil redigeretur. Et fac¬tum est quod vis illa divina, per quam omnis dulcedo vitae subsistit, de caelo descendit in vi¬tem, et facta est «vitis vera» ferens fructum ae¬ternae laetitiae, et ex illa processerunt et proce¬dunt palmites fructiferi. Et quoniam ad hoc quod vinea proferat fructum, opus est, ut tenea¬tur in bona et continua cultura, et propterea ad patrem familias spectat saepe videre et visitare, an operarii ipsam recte colant, ita quidem ad epi¬scopum, qui est praepositus operariis in domo Dei a Iesu, cuius est vinea ut heredis, spectat visitare aliquotiens vineam, ut videat, quid curae exerciti¬um habentes operentur et quomodo in vinea Do¬mini laborent quisque in portione sibi commissa. Sum autem ego indignus per supremum et universalem praepositum domus Dei, scilicet Romanum pontificem, portioni vineae Dei Sa¬baoth certis limitibus distinctae et signatae, quae dicitur ecclesia Brixinensis, praefectus, ut prae¬sim operariis et curam commissae partis, ut recte colatur, habeam. Utinam diligenter commissa perficere possem! Et quia nunc initium visitatio¬ni dare proposui in hac parochia, verba prae¬missa psalmistae considero, quomodo me neces¬se est formam de caelo sumere secundum quam iudicem, an vinea sit in optima cultura, aut quid desit ei. Nam oportet nos militantem ecclesiam, quantum possibile est, colere, ut conformetur triumphanti. Sicut enim Moyses vidit exemplar in monte contemplationis, ad cuius similitudi¬nem fecit sensibile tabernaculum, ita quidem et per nos fieri oportere necesse est. Primum rogo, dilectissimi, ut attendatis nos, qui christiani dicimur, quandam intrasse religio¬nem utique super omnem excogitabilem sancti¬moniam caelestibus civibus conformiorem. Nam magister noster, qui nos illam «verbo et exem¬plo» docuit, solus novit illius regni et incolarum dispositionem et «propter nos descendit», ut evangelizaret nobis divitias gloriae caelestis regni et ignem desiderii eius nobis terrenis immitteret, ut ardeat et nos sursum vehat. Hoc est proprium caloris, sursum tendere, et caritatis divinae, cor¬da Deo iungere, «qui in caelis habitat». Sed in omni religionis aucCod. Vat. Lat. 1245 fol.108ratore necesse est quod talis sanctimonia vitae reperiatur, ut sibi credatur. Ita quidem quisque in se considerans reperit. Nam quomodo sequerentur alii sanctum Benedictum, alii Basilium, alii Antonium, si non crederent illos per viam qua incedebant ad feli¬citatem, quam solum et omnes optant, pervenis¬se? Unde fides est, sine qua nulla recipitur reli¬gio, et ideo porta religionis christianae fides est, et illa scilicet, quam Petrus primo confessus est, Iesum esse Filium Dei vivi, qui secundum hu¬manitatem verax est et secundum divinitatem ipsa est «veritas», et «via» est ad vitam secundum humanitatem, sed secundum divinitatem est «vi¬ta» ipsa, quae omnes intellectuales spiritus vivi¬ficat et omnes homines felices facit qui felicitan¬tur. Solum autem caelestes cives veram adipi¬scuntur felicitatem. Via igitur, qua Iesus Christus nos praecessit, cuius sequelam seu religionem professi sumus, nos ducit ad regnum caelorum seu societatem civium supernorum. Et nisi hanc fidem haberemus de Christo, nequaquam chri¬stiani essemus. Unde primo credere debemus Iesum Filium Dei salvatorem unicum, qui se¬cundum humanitatem omnibus auxiliatur et pro omnibus intercedit ipsum invocantibus apud Deum Patrem, ut salutem assequantur, et secun¬dum divinitatem est donans salutem et salvans. Si igitur solus Deus creator animarum est et sal¬vator, non est ab aliquo alio salus petenda quam a Deo et Iesu salvatore, ab ipso vero Iesu capite religionis et sanctimoniae atque virgine gloriosa et sanctis auxilia et intercessiones apud Deum Patrem petendae. Unde an omnis christianus fidem teneat im¬maculatam, primo loco visitator inquirere debet. Nam si qui sunt, qui habent refugium ad quae¬cumque verba sive facta quibus fidem adhibent salvationis, illi iniuriantur vero salvatori, ut cum dicitur: Si quis hoc fecerit, liberabitur a febre vel assequetur amorem vel divitias. Christianus postulare debet a Deo omnia qui¬bus indiget per Iesum Christum et intercessio¬nem virginis Mariae et sanctorum cum omni de¬votione et humilitate et credere Deum piissi¬mum et omnipotentem omnia concessurum quae sunt ad salutem. Et si illa quae ignoranter saepe petuntur non conceduntur, debet gratias Deo agere, qui secundum suam providentiam Cod. Vat. Lat. 1245 fol.108rb scit illa petenti non convenire. Recte igitur Iacobus apostolus dicebat: ‹Si quis indiget sapientia, petat, et dabitur.› Iudex autem qui iudicet de indigentia est Deus, qui non concedit nisi indigenti ad salutem. Sicut quia remissio peccatorum est necessaria ad sa¬lutem, ideo illam numquam denegat vere et recte petenti. Unde illam petens credere debet se ip¬sam consecuturum. Alia vero petens credere de¬bet se assecuturum, si pro salute suae animae indiguerit, alias non debet nec petere nec credere nec sperare illa a Deo datore omnis boni. Item, ubi ecclesia aliquas formas orationum posuit in missali aut pontificali contra tempe¬states, discordias, infirmitates, aëris intemperiem et ita de singulis, illas formas tenere debemus. Ubi vero nullas posuit speciales, recipere debe¬mus generales et applicare particulari intentioni. Ubi nec generales proposito applicabiles, ex no¬bis ipsis eliciamus orationes cum oratione Do¬minica. Et potest quisque orationem Dominicam, quae in se omnia quae peti possunt a Deo complicat, cum intentione devota explicare ad desideria par¬ticularia. Puta, tu vis impetrare bonam aëris dis¬positionem pro fructibus et dicis: «Pater noster», et post subiungis cum devotione: ‘Domine, tu me iubes a te petere panem cottidianum et semper necessarium vitae. Ideo, ut illum tuo dono as¬sequi possim, tolle aëris intemperiem, grandines, excessivam pluviam, frigorum nimiam intensi¬tatem aut siccitatem atque cauma et cetera hu¬iusmodi.’ Sic tu vis impetrare a Deo bonum epi¬scopum. Praemittis «Pater noster» subiungendo: ‘Quia tu, Deus, iubes omnem vitae refectionem a te peti, et sapientia seu verbum tuum est pa¬scens animam et est panis cottidianus animae rationalis, ad hoc igitur, ut anima mea pasci pos¬sit verbo vitae, da nobis, Domine, antistitem bo¬num scientem et te diligentem, qui nos indesi¬nenter et cottidie pascat.’ Tu vis alia a Deo quae tibi necessaria sunt petere, uti est sanitas, pax, amor et quaeque talia. Poteris nomine panis om¬nia a Deo petere quibus indiges; nomine enim panis veniunt omnia quibus indigemus. Superstitiones igitur, sortilegia, incantationes atque praestigiosa omnia, divinationes, geoman¬tia, nigromantia, pyromantia et vaticinia Cod. Vat. Lat. 1245 fol.108va omnia longe sunt a religione christiana. Sunt similiter illi longe a fide, qui Deo ascribunt aut neglegen¬tiam aut parvam providentiam seu ignorantiam aut quod iniuste distribuit bona, uni multum qui malus, alteri parum qui bonus, uni multos filios qui pauper, alteri paucos qui dives, et qui incul¬pant Deum propter tempestates et aëris intem¬periem, ac quod patitur iuvenes et robustos mo¬ri, debiles vivere, creat aliquos pulchros, alios distortos, et quod tarde miseretur et quod per¬mittit diabolum temptare etiam eos qui sunt ca¬suri. Qui sic contra Deum disputant non habent fidem sicut illi, qui credunt quod sine causa Deus nihil facit aut permittit, licet «iudicia» eius «abyssus multa», sicut in exemplo eremitae. Vide in Discipulo CVIII et ⌈CX⌉ sermone. Oportet igitur hanc christianam religionem accedentem, ut ait apostolus, ‹credere, quoniam Deus est, et ipse est remunerator omnium›. Qui autem non credit animam rationalem immorta¬lem et tantae dignitatis esse, uti est, non potest dici christianus. Nam cui fieret remuneratio a Deo, si non foret subiectum capax, scilicet si anima non foret immortalis? Quod autem anima rationalis sit nobilis creatura, ex hoc elicies: Nam est imago viva creatoris, et corpus omnia habet ex eius praesentia, scilicet vitam, motum, pul¬chritudinem, pro qua acquirenda Christus trigin¬ta tribus annis laboravit et vitam dedit, quae plus valuit quam mundi infiniti, et corpus in cibum, cui Deus dedit angelum custodem et elegit eam in templum suum. Creavit, ut in locum angelo¬rum et ad regni caelestis perveniret heredita¬tem. Plus igitur valet anima quam omne sensi¬bile et corruptibile. Vide Discipulum ser¬mone CXXXII et nota exemplum. Per ianuam igitur fidei intrare debet quisque in religionem christianam, scilicet sacramentum baptismi. Unde ad hoc quod illud sacramentum rite peragatur, omnis cura adhiberi debet, maxi¬me ut obstetrices, quae baptizant in necessitate, sciant formam, et quod ordo ecclesiae in omni¬bus cum devotione in hoc sacramento servetur. Postquam vero in domum Dei, quae ecclesia dicitur, medio baptismi pervenitur, considerari debet religionem christianam nos ducere de mundo isto ad regnum vitae. Et cum tria sint ‹in mundo, scilicet superbia vitae, concupiscentia Cod. Vat. Lat. 1245 fol.108vb carnis et avaritia seu con¬cupiscentia oculorum›, tunc in perfecta religione debet homo esse ab illis religatus. Et hinc contra superbiam est in religione oboedientia ordinata, contra concupiscentiam carnis castitas, contra avaritiam paupertas conformiter ad regnum cae¬lorum, in quo est summa oboedientia, summa castitas et summa satietas, quae potest dici pau¬pertas seu abdicatio concupiscentiae quicquam aliud habendi. Ubi ista tria optime servantur, ibi est perfecta religio. Et sunt illa tria de essentia perfectae religionis; nam qui ista servant vivunt ad instar caelestium civium. Unanimitatem servant corde, ore et opere, scilicet in voluntate, locutione et operatione. Et talis unanimitas omnia impetrat. Impossibile enim est preces multorum non exaudiri. Ideo convenimus in ecclesia simul orantes, quia ma¬gister noster dicit, ut Matthaei ⌈8o⌉: «Si duo con¬senserint, in omni re, quaecumque petierint, fiet illis a Patre meo.» Quanto magis ubi multitudo convenerit. Sicut Deus in medio caelestium ci¬vium, ita Christus moratur in medio suorum, Matthaei 18o: «Ubi duo vel tres congregati fu¬erint in nomine meo, in medio eorum sum.» A fortiori, ubi plures; Deus multitudini citius in¬dulget. Genesis 18o dixit Deus ad Abraham: «Si in Sodomis invenero decem iustos, dimittam omni loco propter eos.» Item, sicut in caelo pascuntur sancti visione Dei, ita in ecclesia pascuntur auditu verbi. Nam «non in solo pane» etc. Item, in caelo sunt omnia communia et unus dividit cum alio. Meritum enim unius omnibus gaudium auget. Sic fuit in statu naturae ante le¬gem et in primitiva ecclesia, Actuum 4o, et nunc in religionibus aliis. In caelo non nubent, sed omnes cives castis¬simi sunt. Ita in religione. Quinto, in caelo omnes se offerunt Deo in holocaustum; sic in religione per oboedientiam, quando Deo da<n>t propriam voluntatem. In caelo sponte, laete et perseveranter iussis divinis cives oboediunt; ita in religione praelato. Oboedientia est aut in praeceptis aut consiliis aut in conformitate mentis, ut Paulus dicebat: ‹Quid me vis facere›, sine murmure. Nam cum murmure diaboli exibant praecepto Iesu clamando etc. Caeliformis Cod. Vat. Lat. 1245 fol.109ra et iucunda debet esse oboedi¬entia, et illa praelatum laetificat, laborem oboedi¬entiae alleviat, securitatem conscientiae praestat. Debet oboedientia esse perseverans. Bernar¬dus: ‹Christus ne perderet oboedientiam, per¬didit vitam.› Est autem in religione christiana triplex sta¬tus. Nam est laicorum tantum aut clericorum aut monachorum. In omni tamen religione necesse est quod sub oboedientia vita peragatur. Nam Christus magister noster factus est oboediens Patri, quando dixit: «Non sicut ego volo, sed sicut tu», et «usque ad mortem, mortem autem crucis». Ita omnes necesse est esse oboedientes. Sed maior debet esse oboedientia in statu cleri¬cali, adhuc maior in monachali. In primo statu sunt illa tria substantialia, sed castitas est laxa, quia nisi concupiscentia carnis usque ad luxuriam procedat, permittitur. Unde virgo non peccat si nubat in Domino, et vir non peccat, si habuerit vas suum in sanctificatione. Unde sacramentum matrimonii licitum est illis, quoniam est citra luxuriam et fornicationem. Sic etiam paupertas, quae est abdicatio proprii, in eo statu esse censetur, quamdiu quis possidet suum et non occupat alienum. In statu clericali castitas strictior esse debet, quoniam etiam matrimonialis copula ibi illicita est. Sic nec potest dicere aliquid esse suum, licet in his quae sunt ecclesiae usum habeat et particularem administrationem. Sed in monachali nec matrimonialis copula nec usus cum administratione cuilibet conceditur, sed uni, qui praeest et administrat singulis. Nulli autem conceditur, ut possit concessis abuti, quia nec in statu laicali abusus copulae coniugalis aut abusus rerum est licitus. Sic nec in clericali abusus rerum est licitus, nec in mona¬chali abusus administrationis rerum est licitus. Dicuntur laici, quamdiu non abutuntur coniugio, casti, et quamdiu non abutuntur bonis suis, pau¬peres et servare substantialia regulae. Sic et cle¬rici et monachi. Abusus vero apud transgresso¬res reperitur. Nunc autem circa statum laicalem versemur. Et primo circa oboedientiam tenendum quod quisque teneatur esse oboediens Christo capiti religionis et eius vices agenti. Nam Christus no¬bis evangelicam legem dimisit et custodem eius posuit, qui eius vices agit, qui hanc publicat, et non Cod. Vat. Lat. 1245 fol.109rb loquitur verba sua ille a Christo missus, sed verbum Filii Dei in evangelio contentum. Quare ille omnino ut Christus audiendus. Ipse enim ait: «Qui vos audit me audit.» Et de se loquitur di¬cens: ‹Verba quae ego loquor non sunt mea sed eius qui misit me Patris. Ex me ipso enim nihil loquor.› Si igitur verba sacerdotis seu pontificis sunt verba Dei Patris nobis per Filium annun¬tiata et per sacerdotem rememorata, omnino illis oboediendum est. Quare inoboedientia consum¬mata, quae est nolle oboedire, est excludens a religione christiana, quia ethnica et satanica et scelus idolatriae. Tamquam Deo igitur oboedien¬dum est praepositis ecclesiae. Et si qui sunt in¬oboedientes contumaciter, separandi et extra aliorum communionem sunt ponendi tamquam membra ob suam putredinem a Christi corpore mystico abscisa. Hoc igitur scitote dilectissimi, quod nisi ob¬oediveritis praepositis vestris, non estis in eccle¬sia, in qua est potestas ligandi et solvendi. Et nisi credideritis praepositum vestrum vices Christi agere et ipsum ligare et solvere posse vice Chri¬sti, nullam umquam assequi poteritis sacramen¬talem peccatorum absolutionem, neque indul¬gentias et remissiones, quae a cathedra emanant. Qui enim non credit, non sperat. Et qui non credit nec sperat, non assequetur, et qui credit praepositum sibi vices Christi agere ob hoc, quia Christus dixit ad praepositos: «Qui vos audit me audit», ille indubie omnia a Christo assequetur propter fidem et confidentiam, quae non potest decipere in Christum sperantes. Sit igitur quis¬que unitus praelato et sacerdoti suo et in eo Christum veneretur et verba eius uti Christi re¬cipiat. Tunc per hanc oboedientiam ipse se Deo sacrificium usque ad mortem libertatis arbitrii offert, quando ipse non vivit, sed in eo Christus vivit, cuius voluntati, quam sibi sacerdos expri¬mit, oboedit sine murmuratione. Quando igitur tu feceris hoc et oboediens fueris in omnibus illi quem tibi Deus praeposuit, tunc manibus praelati duceris ad aeternum re¬gnum. Neque de alio te oportebit rationem red¬dere quam de oboedientia in districto iudicio. Nam si dixeris: ‘Domine, oboedivi tibi in prae¬posito’, hoc tibi sufficiet ad salutem, etiam si praepositus de oneribus humeris tuis impositis, praeceptis et solutionibus rationem sit Deo red¬diturus; tu etenim per oboedientiam quam facis praeposito, quem ecclesia Cod. Vat. Lat. 1245 fol.109va tolerat, decipi nequis, etiam si ipse praeceperit alia quam debuit. Quare sententia pastoris ligat te pro tua salute propter bonum oboedientiae, etiam si iniusta fu¬erit. Nam ad te non attinet cognoscere quod sententia sit iniusta, nec conceditur tibi, ut non oboedias, si tibi iniusta videatur. Nulla enim fo¬ret oboedientia, si in tuo arbitrio foret de sen¬tentia pastoris iudicare, an sibi foret oboedien¬dum. Praesumit enim ecclesia de sententia illa, cui si oboedieris, magna erit merces tua. Oboedi¬entia igitur irrationalis est consummata oboedien¬tia et perfectissima, scilicet quando oboeditur sine inquisitione rationis, sicut iumentum oboe¬dit domino suo. Si igitur vides pontificem tuum non communicare alicui, neque tu illi commu¬nices. Ecce quantum peccant qui detrahunt pon¬tifici et loquuntur mala contra vices Christi agentem, maxime ob illa quae ut pontifex facit. Haec nunc sic dicta sint. Verum, quia matrimonium sanctum est sa¬cramentum faciens alias prohibitum licitum, val¬de vigilandum est quod iuxta sanctiones sanc¬torum patrum rite celebretur. Voluerunt sancti patres in certis casibus matrimonium contrahi non posse, et licet antiquitus usque ad septimum gradum in consanguinitate et affinitate prohibi¬tio fuerit, tamen nunc usque ad quintum gradum tantum extenditur. Sunt etiam cognationes spiri¬tuales et publica honestatis iustitia atque aliqua magna peccata, et quando contrahentes non sunt liberi, quae impediunt contrahendum. Quare ordinatum fuit proclamationes fieri debere pa¬lam in ecclesiis ante contractum, ut si quis sciret impedimentum, posset in tempore propalare. Et quia non fuit in usu in hac dioecesi fieri proclamationes, hinc multa matrimonia contra ordinationem ecclesiae reperta sunt. Mandavi¬mus igitur fieri illas, et demum mandatum illud salutare Dei dono receptum est. Adhuc restat, ut circa benedictiones nubentium sacer ritus, qui in plerisque ecclesiis observatur, repetatur. Modum igitur illum in scriptis per nos redactum recipi et observari cupio. Nam sancti patres sic omnino fieri debere iudicarunt. Cum fide igitur accedatis amplius qui contrahere proponitis post procla¬mationes, et ante copulam per triduum iuxta exemplum Tobiae aut saltem per unum diem in facie ecclesiae contrahite, et confessi benedictio¬nem recipite utique fecundissimam secundum formam plebanis traditam, quia si sic feceritis Cod. Vat. Lat. 1245 fol.109vb poteritis sperare fructum pacem et longam vitam cum omnibus ad sustentationem sancti matri¬monii oportunis. Circa igitur huius sacramenti observantiam convenit valde vigilare, ut sancte et munde atque strictissime observetur, et quod adulteri, qui iuxta legem Moysi lapidari deberent, non patian¬tur foedare consortia bene viventium christiano¬rum. Et unusquisque ad hoc zelosus esse tenetur et nobis et nostris assistere, ut corrigantur aut incorrigibiles separentur. Qua autem honestate et mutua dilectione cohabitare debeant coniugati et filios atque filias nutrire in timore Dei, saepe praedicatur, ideo nunc transeundum. Circa articulum de proprio hoc est observan¬dum, quod non concupiscas alienum aut cum iactura alterius locupletari, sed ex eo, quod Dei dono tuum est et laboribus, vivas, ut sis beatus. De eo vero quod superest, ut ait Iesus, elee¬mosynam facias. Sic in tuo non habes nisi neces¬sitatem victus et amictus secundum statum in quo es. Residuum est Dei, qui vult, ut indigen¬tibus eroges. Omnia igitur quae possides sunt Dei, et inquantum illa non sunt alterius, vult, ut illis ad necessitatem utaris et quod superest inter indigentes dispenses. Administratio igitur tibi credita est. Et manes pauper, quia Dei sunt om¬nia, secundum cuius voluntatem dispensas. Unde ad hoc quod ista indulgentia qua tibi indultum est, ut habere possis aliqua quae sint tua, non vergat contra religionem, secundum quam a te abdicasti omnem concupiscentiam bonorum proximi, tunc caute te custodias, ne fias avarus et reassumas cupiditatem illam. Ne igitur sis nimis sollicitus, noli apponere cor tu¬um, quasi velis ditari, alias te multis inutilibus curis involves, et de uno modo acquirendi trans¬ibis ad alium, et oblivisceris te abdicasse concu¬piscentiam, et incides in laqueos multos laborio¬sos et inutiles. Et quia modus quidam, qui dicitur usurarius, est securus, certus et facilis ad acquirendum, id¬eo plures ipsum pro medio acquirendi capiunt. Illum tu, christiane, omnino fuge. Difficulter di¬mittitur receptus, et ubi reperitur, pro eius ex¬stirpatione est valde diligenter conandum. Cod. Vat. Lat. 1245 fol.110ra Nam foedat non solum genealogiam sed religionem, et obest rei publicae et laedit caritatem proximi valde. Similiter quisque habens bona quae sub¬sunt restitutioni, illa quantocius curet restituere. Et qui obligatur Deo et ecclesiae solvere deci¬mas et dominis suis censum, oportet quod vim quandam sibi faciat et se ipsum liberet quantocius, quia non dimittitur peccatum, nisi restituatur ab¬latum, quae quidem restitutio sine vi vix fit. Statuta vero religionis nostrae omnino ser¬vanda sunt, quae principaliter in decem praecep¬tis continentur et secundario in additis per sanc¬tos patres, maxime autem ad vos populares, cir¬ca festivitates et ieiunia. Circa festa vero sitis diligentes, ut observetis non lasciviendo aut chorizando aut vos inebri¬ando seu ingurgitando, sed cessando ab opere manuali, ut Deo vacetis et vires recuperetis, qui¬bus estis ex laboribus corporalibus destituti. Et ob hanc causam etiam iumenta quiescere de¬bent, ut Moyses praecepit. Et circa hoc quattuor festorum distinctiones notabitis quae vobis pu¬blicabuntur. Sunt autem circa silentium, quod in omni perfecta religione iudicatur necessarium, aliqua in christiana religione notanda, quia magister no¬ster Christus admonet nos, ne otiose verba ef¬fundamus, de quibus omnibus reddituri sumus rationem. Ex quo igitur otiosum verbum est quod «sine utilitate» profertur, tunc constat si¬lentium in religione esse in omni loco et tem¬pore servandum, quando verba non prosunt nec aedificant nec utilitatem afferunt. Et si prohibiti sumus perdere tempus otiosa verba fundendo, maxime in loco sacro et religioso et inter divina. Religiosi in oratorio servare tenentur silentium, sic in refectorio et dormitorio; sic et tu, qui chri¬stianam religionem professus es, non debes in domo orationis aliud facere quam orare, in domo refectionis cum laude Dei refici et post refectionem hymnum Deo dicere. Si autem lo¬quendum est in mensa, illa sine detractione quam breviter dici poterunt. Periculum enim multa loqui, dum comeditur. Multi suffocati sunt inter epulas garrulantes. Sic dum intras lec¬tum, oratione praemissa te ponere debes et quie¬scere et cum laude Dei surgere. ReligiCod. Vat. Lat. 1245 fol.110rbositas se ipsam pandit in locutione. Nam qualis quisque est, talia loquitur: aut caelestis et caelestia aut terrestris et terrestria aut infernalis et infernalia. Loquela unumquemque manifestat. Nam quale est cor hominis, talis et loquela et facta. Christus nos docet peccata procedere de corde, blasphemiam exemplificando. Sicut lau¬des Dei procedunt ex corde caelestiali, sic blas¬phemiae ex corde infernali et mundanae canti¬lenae ex mundano corde. Mulier impudicam lin¬guam habens habet cor immundum. Sic de viris et virginibus. Nec est credendum illis, qui se excusant non gerere in corde quae ore proferunt. Christus enim dicit quod «ex abundantia cordis os loqui¬tur». Si quis cum alacritate et laetitia laudat Deum, hic in hoc mundo linguam addiscit, qua¬nam in futuro semper loquetur, ut ait propheta Isaias: «Gaudium et laetitia invenientur in ea», scilicet civitate Dei, «gratiarum actio et vox lau¬dis.» ‹Qui de hac terra est de terra loquitur› et, ut ait Iohannes in Canonica, «de mundo sunt, ideo de mundo loquuntur». Qui enim frequenter lo¬quuntur de mundanis, signum est eos esse filios huius saeculi. Sed infernales blasphemant Deum, ut ait Iohannes in Apocalypsi: «Blasphemave¬runt Deum caeli prae doloribus.» Blasphemi igi¬tur et maledicti hic addiscunt linguam quam lo¬quentur in inferno. Quare Isidorus De summo bono ait quod ‹mali sermones in ore christiani esse non debent›. Debet christianus imitari Christum. Nam, ut Augustinus in De doctrina christiana, chri¬stianus nemo recte dicitur, nisi qui Christi mo¬ribus coaequatur. Tenuit Christus veritatem in verbis; ita et facere tenetur christianus, quia nemo mendax diligitur, nec a Deo nec homi¬nibus. Ecce enim ait propheta: «Veritatem dile¬xisti.» Sicut praevalet florenus verus falso, sic homo verus mendaci. Mendax habet linguam diabolicam, qui ab initio mendaciter primos pa¬rentes decepit. Debet veritati annexa esse utilitas, ut aut con¬soletur aut moneat aut doceat aut praecipiat. Se¬cundum Bernardum Christus nullum umquam inutile verbum protulit, quem imitemur. Nec decet, ut proferamus verba iocosa, per quae concitemus senes aut alios ad iram Cod. Vat. Lat. 1245 fol.110va vel blasphemiam, quia rei sumus peccatorum illo¬rum. Nam qui occasionem damni dat etc. Et iocosa, quae ad malum incitant aut alliciunt aut nimiam delectationem afferunt, sunt vitanda, et maxime modus ioci cum iuramento mendaci¬um proferendo. Nam iocus non excusat talem mendacem a periurio et a peccato mortali, ut tenet sanctus Thomas secunda secundae q.98. Habuit Christus moderantiam in loquendo, sic et tu. Uti dives non exponit denarios, nisi numeretur prius, ita et nos non loquamur nisi praemeditate. Spectat igitur maxime ad religio¬nem nostram christianam refrenare linguam. Nam ait Iacobus apostolus: ‹Qui putat se reli¬giosum et non refrenat linguam suam, huius vana est religio.› Cato dicebat pariformiter: ‹Vir¬tutem primam puto compescere linguam.› Et non sine causa os unum ad loquendum et binas aures audiendi <causa> habemus. ‹Nil tacuisse nocet; nocet esse locutum.› Loquacitas est si¬gnum stultitiae secundum Salomonem. Silenti¬um est materia pacis. Ideo convenit religioni. Nam «lis minimis verbis interdum maxima crescit.»