150ra lin.7 «Consummatum est.» Dicebat Iesus hoc verbum in cruce, dum mo¬reretur. Primo dicam aliquid de anima, secundo de Christo, tertio de eo, quod ipse est consumma¬tio. De anima, ut in dominica Iudica 1454, de Christo ut in die Palmarum in eodem anno, de consummatione ut ibidem et die corporis Christi 1455 in Brunekka. Ad ibi dicta has subiectas ad¬ice notas. Primo quidem, quod Christus consummato iudicio iudicatus a mundo per errorem veniat iudicaturus mundum per veritatem, Augusti¬nus libro tertio De verbis Domini, sermone 2. Ad iudicium Christus in forma hominis ventu¬rus, quia filius hominis iudex erit. Filius hominis «forma illa iudicabit, quae iudicata est. Sedebit iudex, qui stetit sub iudice. Damnabit reos, qui factus est falsus reus» etc., et tunc dabit. Hu¬milibus dat gratiam, Bernardus in sermone de annuntiatione, quia nihil tam purum et tam so¬lidum sicut humilitas. Ideo est vas, quod puris¬simum balsamum, scilicet gratiam continere pot¬est. Gratia autem est inscriptio caelestis verbi in anima. Unde Abbas Persemensis: «O felix et appetenda inscriptio, ubi caelestis sapientiae ver¬bum lineis animae inscribitur, quas fecit et exarat innocentiae rectitudo, aequitatis propositum, in¬tentionis simplicitas, mansuetudo infantiae spiri¬tualis et humilitatis gratum sacrificium.» Sed numquid devota anima verbum in libro cordis conscriptum semper valet legere et clare intelligere? Respondeo quod non, quia «verbum abbreviatum» est obscurum, nisi glossa Spiritus Sancti illud exponat. Nam sicut apostolis fuit missus spiritus, ut eos in omnem sicut Christus docuerat duceret veritatem, ut Iohannis ⌈6⌉ etc. «Ille me clarificabit quia de meo accipiet et an¬nuntiabit vobis» etc. O anima fidelis, si vis intelligere verbum Dei, si desideras glossam eius legere et intelligere spi¬ritum, humilitate opus est et quiete et ⌈oboedi¬entiae⌉ mandatorum Dei. Ecclesiastici 23: «Ani¬ma calida quasi ignis ardens.» Augustinus ad Ianuarium: «Quasi ferrum in igne, sic anima sancta semper in Deo posita 150rb est. Omne quod agit, quod sentit, quod intelligit, Deus est. Ideo nec convertibilis nec mutabilis dici potest quae inconvertibilitatem ex verbi Dei unitate indesi¬nenter ignita possidebat, et omnis denique sanc¬tus calor aliquis verbi Dei putandus est venisse. In hac autem anima, scilicet Christi, ignis divinus substantialiter requievisse credendus est, ex qua ad ceteros calor perveniret.» Dei verbi vestis fuit anima, quia «habitu inventus ut homo». Sicut ig¬nis non mutatur in ferrum, sed ferrum in ignem, ita inferior natura mutatur in superiorem, mor¬talis in immortalem, visibilis in invisibilem, ter¬rena in caelestem. Omnes digne corpus Christi sumentes unus homo efficiuntur, quia omnes mutantur in Chri¬stum, primae ad Corinthios 10: Ibi «unus panis et unum corpus multi sumus» etc. Multorum ho¬minum multae animae et corda, «sed si per fi¬dem et dilectionem adhaereant Deo, fiunt una anima» et unum corpus, Augustinus De vera innocentia, Actuum 4: «Multitudinis credenti¬um» etc. De hac unica anima loquitur Christus: «Erue a framea animam meam» etc. Qui igitur laedit proximum, in Christi animam peccat, a qua te separas indignus communione etc. Digne communicans incorporatur Christo, qui non moritur. Quare nec spiritualiter nec aeternaliter moriuntur. Mortui quidem peccato, viventes au¬tem Deo, Rom. 6. Ioh. 6.: «Si quis manduca¬verit ex hoc pane, vivet in aeternum.» Quare? Quia «caro mea est pro mundi vita». Quo modo ergo moritur qui in vita vera et essentiali abscon¬ditur. «Consummatum est» dicit Iohannis 19. «Cum accepisset Iesus acetum, dixit: Consummatum est. Et inclinato capite tradidit spiritum.» Et dicit Iohannis 17: Opus consummavi, quod dedit mihi Pater ut facerem. Si bene attendimus, Chri¬stus, qui veritas, est consummatio absoluta, quia omne quod fit, quando ad veritatem eius perve¬nitur, tunc est consummatum. Domus quando est consummata, tunc est vera domus, et ante¬quam esset consummata, non potest dici quod sit vera. Consummatio est perfectio et quies et finis. Nam non pergitur ultra. Unde forma, quae dat esse, non recipit plus nec minus nec subest motui, sicut nec finis, sed bene, quae sunt, ad finem. Christus igitur, qui est veritas, est perfectio omnis perfectibilis. Quare ipse nominatur lux non simpliciter, sed consummata, Iohannis 1: «Erat lux vera». Vera lux est consummata lux in perfectione. Sic se dicit veram vitam. Ad He¬braeos 12: Aspice «in auctorem vitae et consum¬matorem» et Iohannis 15. «Meum iudicium est verum», Iohannis 8. Doctrina eius vera: «Viam Dei in veritate doces.» Oratio Christi consum¬mata, ideo «pro sua reverentia exauditus», ut ait Paulus ad Hebraeos. Oravit, ut credentes sint consummati 150va in unum etc., Iohannis 17. Plenus gratia et veritate. Plenus dicit consummationem. «De plenitudine eius omnes accipimus.» “De plenitudine” dicit; igitur ipse est plenitudo sive consummatio. «Cognoscetis veritatem, et veritas liberabit vos», Iohannis 8. De principe mundi sive diabolo dicit: «Ille homicida fuit ab initio, et veritas in eo non est.» Peccatum enim consummatum a diabolo est et generat mortem, Iacobi 1, sicut caritas consum¬mata vitam. Ecce adversarius Christi est, in quo non est veritas. Ego veritatem dico, cur non cre¬ditis mihi? «Alium paracletum dabit vobis, spi¬ritum veritatis.» Ecce spiritus veritatis est spiri¬tus Iesu, qui veritas. Ille datur, ut perficiatur et consumetur anima, Iohannis 17: «Sermo tuus veritas est». Est autem «Deus verax», et Iohannis 3 et 8. Ad Romanos 3: «Omnis homo mendax.» Apocalypsis 19: «Ecce equus albus, et qui sede¬bat super eum, nomen eius fidelis et verax.» Verba Iesu sunt consummatae perfectionis, quia ipsa veritas. Ipse venit, ut adimpleret om¬nia, ad Ephesios 4. Et ad Colossenses 1: Ut ad¬impleret ea quae desunt. Est igitur ipse consum¬matio sive adimpletio. Sic sunt omnia opera eius, sic et passio eius consummata et mors consum¬mata et meritum consummatum et hostia atque immolatio consummata, Lucae 18: ‹Consumma¬buntur omnia quae dicta sunt› etc. Et testimo¬nium eius consummatum, et, ut Paulus ait ad Hebraeos: «Consummatus, factus est omnibus obtemperantibus sibi causa salutis aeternae.» In Christo assequimur consummationem. Nam ipsum scire est consummata scientia. Ip¬sum recipere est recipere supremam consumma¬tionem seu perfectionem, scilicet filiationem Dei, scilicet iustificationem quae est consumma¬tio, recipimus per meritum effusionis sanguinis iustificati in sanguine etc. Hoc superius, ubi et duodecim fructus etc. Christus est consummatio legis et prophetarum et omnium scripturarum, virtus consummata, consummata humilitas, con¬summata oboedientia, pietas consummata, mitit¬as consummata, paupertas consummata, fides consummata, spes consummata, caritas consum¬mata, sanctitas consummata, vita consummata, neque verbum dixit infructuosum, quod nulli sancto concessum est. Omnes enim offendimus etc. Nota: Matthaeus dicit: «Ite ad quendam» etc., «edentibus» etc. «dixit: unus vestrum me tradi¬turus est. Contristati» sunt «valde, et coeperunt singuli 150vb dicere: Numquid ego sum?» «Filius qui¬dem hominis vadit, sicut scriptum est de eo.» Iudas: «Numquid ego sum? Tu dixisti. Cenanti¬bus accepit Iesus panem» etc. Marcus dicit: «Mittit duos ex discipulis», ut pararent pascha de portante lagenam. «Discum¬bentibus» etc. «unus» etc. Lucas dicit: «Misit Petrum et Iohannem» pa¬rare pascha; «amphoram aquae portans». Ait «Desiderio desideravi pascha» etc. «Ex hoc non manducabo» etc. Distribuite etc. «Non bibam» etc. «Accepto pane gratias egit» etc., «quod pro vobis tradetur; hoc facite». «Similiter et calicem.» «Verumtamen manus tradentis» etc. ‹Filius qui¬dem hominis vadit, ut diffinitum est› de eo. «Et ipsi coeperunt quaerere quis esset» etc. «Facta est contentio inter eos» etc. «Quoniam adhuc quod scriptum est oportet impleri in me: Et cum iniquis deputatus est. Etenim ea quae scripta sunt de me finem habent.» Iohannis 13 dicit de lotione: «Apostolus non est maior eo qui misit illum. Si haec scitis, beati eritis si feceritis ea» etc. «Qui accipit quem mi¬sero, me accipit. Qui autem me accipit, accipit eum, qui me misit». «Cum haec dixisset, turbatus est spiritu, et protestatus est et dixit: Amen, amen dico vobis: quia unus» etc. Quando Iudas exivit, «erat nox». Et «dixit Iesus: Nunc clarifi¬catus est Filius hominis, et Deus clarificatus est in eo».