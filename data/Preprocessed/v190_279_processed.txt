250va «Descendit ad inferna, tertia die resurrexit.» Quando Christus flevit super civitatem Ieru¬salem in introitu die Palmarum, expressit cau¬sam fletus, quia non cognovit tempus visitatio¬nis suae. Venit igitur ad visitandum civitatem Ie¬rusalem iam ante per multos prophetas, immo per omnem paene scripturam, quoniam undique quasi de adventu visitatoris reperitur. Dicebat Deus Pater per Ieremiam prophetam: «Visitabo vos et suscitabo super vos verbum meum», Ie¬remiae 29o. Et si de Iesu visitare quaesiveris scripturas, reperies in omnibus concordantias manifestas: Moyses dicit: Quomodo suscitabitur propheta et cetera. Alius dicit: ‹Egredietur de loco sancto suo› ad visitandum. Alius, quod post multos dies veniet ad visitandum et quod ille visitator debeat Messias seu Christus vocari seu unctus rex. Ma¬gis particulariter Daniel propheta exprimit. Ipse etiam Christus de visitatione vineae expressit sa¬tis et dicebat Filium ad visitationem ultimo mis¬sum esse interemptum. Spiritus Sanctus per os Zachariae patris Io¬hannis visitatorem iam venisse testatur dicens: «Benedictus dominus Deus Israel, quia visitavit» et cetera, et infra: «Per viscera misericordiae Dei nostri, in quibus visitavit nos oriens ex alto.» Visitaverat dudum ante supernam Ierusalem, ubi videtur Deus, et «in angelis suis repperit pra¬vitatem», et purgavit caelum seu templum Dei in caelestibus, et proiectus est draco deceptor, sci¬licet Lucifer, de caelo. Et data est salus et osten¬sa potestas Christi, prout Apocalypsis 12o. Deinde quia descendit diabolus ad terram et in abyssum seu mare cum ira magna, et persecutus est ecclesiam, venit Christus ad eiciendum eum de terra. Et hoc non potuit fieri nisi veniret ut visitator qui mori posset. Unde accedente tem¬pore passionis dicebat: «Nunc princeps mundi eicietur foras.» Et dum visitaret civitatem Ieru¬salem die Palmarum intrando per triduum visita¬vit, scilicet a die Palmarum usque ad diem Mar¬tis, et incepit a purgatione templi et instruxit er¬rantes, 250vb uti scitis et audistis proxime. Deinde consummata visitatione et purgatione ecclesiae, quae facta fuit in eius sanguine, de¬scendit ad inferna. Iohannes Baptista miserat ad Christum, dum esset in carcere, quia scivit se ante Christum moriturum. Ideo interrogavit, si ipse venturus esset visitator ad infernum, scilicet an ipse esset, qui venturus esset, an alius ex¬spectaretur. Sic exponunt doctores Iohannem de adventu Christi ad inferos sollicitum fuisse, ut an¬nuntiaret mortuis. Nam dicebat Pater de caelis per Iesaiam: «In die illa visitabit dominus super Levia¬than»; Iesaiae <27o>. Descendit igitur Christus ad inferiora seu ad inferna, ut ibi visitaret, et vacavit circa visitationem etiam usque ad tertium diem. Quando verbum Dei in caelo seu regno Dei visitavit, Filius Dei fuit et inter angelos «magni consilii angelus» liber a peccato. Quando in hoc mundo visitavit, Filius hominis fuit et inter ho¬mines liber a peccato. Quando mortuos visitavit in inferno, ipse fuit mortuus, sed «inter mortu¬os» liber a peccato. Verbum Dei visitat omnem rationalem creatu¬ram sive in caelo sive supra terram sive infra terram. Fecit autem semper visitationem secun¬dum legem, quam indidit naturae rationali. Vi¬sitat enim rationem, an vivat secundum esse su¬um rationale. Vivam enim legem ei impressit, quae est lex in viva oboedientia. Nam rationalis spiritus liber est et nobilis secundum libertatem divinae rationis creatus. Unde ne deviet in liber¬tate, lex vivae oboedientiae ei data est, per quam conservatur ab errore et crescit in nobilitatem. Rationis enim est, ut oboediat verbo Dei et ei credat a quo habet id quod est. Dico de viva oboedientia: Nam oboedientia quae est ex timore, non est viva in natura ratio¬nali libera. In timore coactio est et servitus, non libertas. Oboedientia viva non est nisi ex amore. Unde oboedientia perfecta in rationali spiritu est amor perfectus, quare in perfecte oboediente non reperitur aliqua ratio nisi amor. Hinc lex oboedientiae non est nisi rationalis amor seu di¬lectio, quae lex complicat omnem rationalem vi¬vendi modum. Amor enim delectabilis vita est; id quod rationalis spiritus maxime diligit, est vi¬ta; id quod in ipsa rationali natura maxime vivit, est amor, 251ra quem oboedientia ostendit. Unde rationalis amor est, ut ametur fons ille unde habet vitam, rationem et amorem, quia amare fontem vitae est vivere in laetitia. Et hic amor per maximam oboedientiam ostenditur, quam omnes virtutes consequuntur. Unde ille rationalis spiritus vivens in caritate est bonus et non nisi bonum facit, omnia diligit, nihil odit et non vult malum alicui, sed se pro salute cuiusli¬bet posse in Dei sui laudem impendere optat. Visitat autem verbum rationalem spiritum, qui rationalem ab eo recepit virtutem. Verbum enim Dei logos est seu ratio rationum. An igitur rationabiliter vivat et fructificando crescat et ad verbi Dei conformitatem accedat, inquirendo experitur; nam rationalis natura ad sapientiam Dei seu verbum, cuius est imago, continue plus et plus accedit, si rationabiliter vivit. Vivere enim virtuose habitum facit, qui perficit potentiam, ac si imago viva se ipsam continue moveret, ut ad suum exemplar conformius accederet. Deinde nota quod verbum ex merito oboedi¬entiae exaltatum est supra omnem rationalem spiritum. Et hoc meritum Iohannes in Apoca¬lypsi loco allegato nominat sanguinis agni effu¬sionem; nam licet secundum nostram considera¬tionem post mundi creationem annis multis me¬ruerit per oboedientiam usque ad mortem crucis illam exsultationem, ut merito ‹omne genu in eius nomine flectatur in caelo et in terra et in¬ferno›, ut Paulus dicit ad Philippenses, tamen dies illa quoad Deum, quae Adae fuit futura et nobis praeterita – apud Deum nec futura nec praeterita est censenda –, apud quem certitudo meriti fuit praesens, quoad angelos qui supra tempus sunt, et quoad homines salvo quod per effusionem sanguinis dictam Filius homo primi¬tias hominum merito sanguinis salvandorum te¬neat. Recte igitur oboedientia absoluta quae et Fi¬lius Dei seu verbum dicitur, super omnem ratio¬nalem spiritum exaltata habet examinare ipsum spiritum rationalem in lege oboedientiae. Et ita patet quomodo Filius Dei, qui oboedi¬entia est, omnium spirituum rationalium est iu¬dex, an scilicet legem servaverint. Et in eius ob¬oedientia fit iudicium omnis oboedientiae. Est enim eius oboedientia exemplar oboedientiae seu liber legis, ut secundum ipsum iudicentur omnes. Ideo ipse est «iudex vivorum et mortuo¬rum». Quomodo 251rb autem ipse visitavit in mundo isto et quomodo complevit purgationem in san¬guine suo, dictum est pridie. Quomodo autem dimisso corpore in hoc mundo visitavit mortuos corpore exutos, dicere vellemus si sciremus. Alias qualiter ad poenas infernales passio sua transivit, ut infernalem mortem vinceret, au¬distis. Nunc autem dicimus iustitiam etiam in inferno esse. Ideo iudex qui et iustitia, in infer¬num descendit et visitavit et purgationes ani¬marum iuste fieri volens ordinem, ita quod ma¬nes seu umbrae sive spiritus qui non sunt alligati corporibus, iuste aut torqueantur aut pur¬gentur. Unde alia est iustitia ad torquendum unum peccatum, alia ad torquendum aliud, uti etiam philosophi conceperunt; et Vergilius sexto Ae¬neidorum coniecturam ponit, similiter et Plato in libro, qui dicitur Axiochus, et plerique alii. Consentiunt enim philosophi umbras seu exutas a corporibus animas secundum varietatem pec¬catorum a diis, qui positi sunt ad haec, scilicet Plutone et cetera, torqueri et demum purgari, aliquas post multa annorum curricula, ut Plato in Phaedone opinatus est. Licet illi qui ex lumine rationis locuti sunt coniecturaliter, punctum non attigerint, non ta¬men sunt illae coniecturae reiciendae, quia ratio dictat varias debere esse torturas secundum va¬rietatem delictorum esseque necessarium exse¬cutores ad hoc esse positos per iudicem supre¬mum, quem nos Christum appellamus. Collegit igitur Christus in visitatione illa multas purgatas animas, quae iusta causa ulterius detineri non poterant adveniente virtute, quam passio sua attulit. Collegit et hanc sanctam praedam ex infer¬no ereptam, secum advexit et legem reliquit, ne amplius suo sanguine redempti et sacralibus ca¬racteribus signati tenerentur nisi in purgatione, si illa opus esset, quam statuit misericorditer esse faciendam communicando gratiam et in¬dulgentiam ex merito, deditque legem in pur¬gandis et incarcerandis spiritibus et visitavit Leviathan principem mortis, quem ligavit ad tempus, ut non noceret uti consuevit, et statuit aliam diem ad iudicandum generaliter omnes vi¬sitatos. In quo die intendit sine misericordia omnes secundum traditas leges iudicare 251va et tunc separare agnos ab haedis et separare ab omni mixtura lucem a non luce, et lucem sursum ponere, non lucem versus centrum mittere. Et tunc lux ignis erit sursum in regno beatorum, calor vero eius in regno damnatorum. Sic lux aquae seu nivis in regno beatorum, frigiditas in regno damnato¬rum. Ita de omnibus aliis, prout post Basilium Albertus Super symbolo dicit.