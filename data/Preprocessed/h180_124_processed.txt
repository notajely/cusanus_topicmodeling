Cod. Vat. Lat. 1245 fol.32rb «Venit filius hominis quaerere et salvum fa¬cere, quod perierat.» Lucae 19. Evangelium ostendit coincidentiam, quo modo quaerere sit quaeri. Nam Christus dicit: «Venit» «filius hominis» etc. Ex quo patet, quod ipse ‹quaesivit› Za¬chaeum, qui «perierat». «Murmurabant» enim, dicit textus, ‹quia ad hominem peccatorem diverterat›. Et ‹Zachaeus quaesivit› «videre Christum, quis esset». Sed Zachaeus, nisi a Christo fuisset quaesi¬tus, non ‹quaesivisset› ipsum. Ipse enim ‹egressus› est, dicit textus, et «perambulabat Jericho», ut ‹quaereret›, «quod perierat». Et sic prior ‹quaesivit›, et dum ‹quaereret›, quaesitus est. Nisi enim ipse praeveniret ‹quaerentem›, eum ignorans quo modo ‹quae¬reret›? etc. Quaerere autem eius, quid est, nisi, ut quaeratur? Cod. Vat. Lat. 1245 fol.32va Nam «qui creavit te sine te, non salvabit te sine te». «Quaerite» igitur «et inve¬nietis!» Excitatur igitur homo per Verbum, quod ‹perambulat› conscientiam, ut quaera¬tur, sicut obiectum excitat potentiam, ut quae¬rat. Oportet igitur, quod fides praecedat. «Fi¬des» est enim, quae «auditu» capitur et excitat fidelem ad quaerendam mediante spe verita¬tem. Nisi enim spes esset, quod posses assequi id, quod credis, non te fatigares. Habemus igitur ex evangelio, quo modo Fi¬lius hominis, Verbum Dei Patris, «perambula¬bat» terras et fidem fecit de se per opera. Et haec fides, quae recepta fuit per Zachaeum, pervenit ad talem gradum, quod sperabat ‹Je¬sum videre› et «videre, quis esset». «Ascendit» igitur, «quia statura pusillus erat» etc. Oportet, quod singula ponderes. Qui Christum habet per fidem et vult eum «videre», ‹quis sit› – quod quidem non est in hoc mundo possibile, sed solum in vita ae¬terna – oportet, quod agat uti Zachaeus, scili¬cet quod ostendat omnem possibilem diligen¬tiam et ‹quaerat› Christum «videre» in via, in qua Christus ‹ambulat›, et ‹ascendat arbores› et omnia alia, quae eum iuvare possunt, fu¬giendo omne id, quod impedit. Habemus autem, quod «turba» impedit. Habemus, quod omnia, licet «princeps» et «dives» non minus «pusillus» est et non minus impeditur a «turba» etc. Est deinde notandum, quo modo Christus ‹respiciebat› ad ‹quaerentem› eum: «Ego dili¬gentes me diligo», ego ‹quaerentes› me ‹quae¬ro›, ego respicientes me ‹respicio› etc. Item attende, quo modo Christus ait: «Fe¬stinans descende!» etc. Nam qui per quaecum¬que sensibilia adiutoria nititur ‹videre, quis sit Christus› decipitur, cum ‹regnum suum non sit de hoc mundo›. Sed quanto plus ascendit per vires proprias sursum, tantum minus invenit. Oportet enim, quod ‹descendat› ad humiliationem per fidem, et nisi sic fecerit, non veniet ad eum ille, quem ‹quaerit›. Et nisi Christus veniat in do¬mum ‹quaerentis›, non ‹videbitur, quis sit›. Ait alibi: «Si quis diligit» etc., ‹apud eum ve¬niemus et mansionem faciemus› etc. Zachaeus autem «descendit» et tunc Jesus venit, et Za¬chaeus ‹eum gaudens recepit›. Attende, quo modo ‹murmuratio› sequitur etc., quasi Christus ignorasset illum «peccato¬rem», quoniam si sciret, non intraret ad eum. Cod. Vat. Lat. 1245 fol.32vb Sic non «propheta». Et si sciret et intraret, non esset «filius Dei» etc. ‹Ignorabat mundus› Christum ‹venisse, ut quaereret, quod perierat›; ideo ‹murmurabant omnes›. Signum autem, quod Christus venit usque in cor Zachaei: quia immutavit eum et fecit eum christiformem, ut patet. Nam ‹stan¬do› constanter et vere dixit: «Ecce, dimidium bonorum meorum». Nota hic, quod divites, si volunt effici chri¬stiformes et veri «filii Abrahae» fidelis, debent de iustis suis bonis ‹facere elemosynam› et iniusta restituere cum additione secundum le¬gem. Et attende, quod ad hoc, quod «dives» efficiatur «filius Abrahae», quamquam sit dif¬ficile, ut alibi Christus dicit, tamen est possi¬bile, si saltem fecerit ut Zachaeus. Nam si non potest ‹omnia vendere, ut sit perfectus›, faciat saltem ut Zachaeus. Christus deinde ostendit, quo modo venit – ut Jesus ad salvandum – non in «domum» tan¬tum «manufactam» ex lapidibus, sed in ani¬mam Zachaei. Et ‹huic domui› per salvatorem ‹salus facta est›, quia factus est «filius Abra¬hae». «Venit filius hominis quaerere» etc. Ad propositum quaerit ‹Sapientia domum, quam sibi aedificavit›. Visitat illam, quae «perierat» ignorantia. Attende ‹Sapientiam sibi aedificasse do¬mum›, et quia nihil erat, ex qua posset aedificari ‹domus Sapientiae›. Non enim est Sapientia in aliquo, quod sit ex alio quam Sa¬pientia, quo modo scilicet anima capax Sa¬pientiae ex nihilo est, et quia ‹domus Sapien¬tiae› oportet, quod sit immarcessibilis. ‹Sa¬pientia› enim ‹numquam marcescit› et ‹veritas Domini permanet›. Et nota, quae est nobilitas rationalis spiri¬tus! Nam oportet, quod in ea sit ‹mansio› Sa¬pientiae, quae alibi manere non potest. Veritas non habet mansionem nisi in intel¬lectu. Reperimus in nobis lumen, in quo expe¬rimur in nobis habitare Sapientiam. Ex lege enim aeterna, quae in nobis lucet et mandat ‹alteri fieri id, quod nobis optamus›, hoc expe¬rimur. Et nota, quod sicut domus, quae est locus habitationis creaturarum, transfertur a sua prophanatione, ut sit «domus Dei», sic anima rationalis per Sapientiam aedificata demum transfertur, ut sit ‹domus Sapientiae› etc. Applica singula de ecclesia manufacta et eius consecratione ad hominem et eius conse¬crationem, et erit anima altare etc. Cod. Vat. Lat. 1245 fol.33ra Singulariter considera, quod si ‹Filius Dei venit, ut quaereret animam, quae perierat›, quantae nobilitatis tunc est anima, et circa hoc extendas te, quia imago Dei. Considera bene, quo modo sine loco nihil esse potest, et quo modo unumquodque quies¬cit in loco suo. Et hic ordo rerum venit ex Sapientia in¬comprehensibili. Sapientia igitur, ‹quae attin¬git a fine ad finem et omnia disponit›, omnia ordinavit ad se, ut in omnibus reluceat. Si igitur omnia non aliter quiescere possunt nisi in locis suis, erunt omnia loca mansiones quietis. Unde formae omnes quietes sunt quae¬dam, quia cum res perveniunt ad suas formas, quiescunt. Sunt igitur loci formales. Sed «lo¬cus» omnium formalium locorum, seu «specie¬rum» est anima intellectiva, ut patet. Locus igitur Sapientiae, ubi Sapientia quies¬cit, est anima intellectiva. Nam ibi deliciatur et quiescit localiter. Locus tamen est accidens locati. Ita non est de essentia Sapientiae, ut sit in anima rationali, sed ibi quiescit tamquam in fine et complemento operum ut in «loco specierum». Est igitur vita rationalis finis omnium vi¬ventium vitarum, pulchritudo eius finis om¬nium pulchrorum etc. Omnia igitur propter intellectualem na¬turam: caelum, terra etc. Plus igitur valet una anima rationalis quam caelum, terra etc.