284ra Sicut nuper, dum synodum servaremus, man¬datum mihi de visitando factum audistis, ita nunc compareo et initium daturus per praeam¬bularem praelocutionem. Nihil autem efficacius assumi potest quam evangelium ad nostram doctrinam scriptum. Legimus ex Iohanne septi¬mo capitulo in officio missae evangelium, quod sic habet: «Iam autem die festo mediante ascen¬dit Iesus in templum et docebat.» Docemur mediante die festo ad templum, locum scilicet contemplationis seu orationis, ascendendum. Festivitates igitur sunt memoriae sollicitantes ad ascensum templi. Et quoniam tunc conveniebant plurimi, Iesus docebat. Nota Iesum verbum Dei docere. Et licet non 284rb expri¬mat quos docuit, tamen satis intelligitur eum do¬cuisse ascendentes in templum, scilicet qui cum aviditate accedendi ad divina locum Deo dica¬tum petiverunt. Hi sunt qui sunt Deo dociles et avidi ad recipiendum divinas doctrinas et caele¬stes, quas nemo melius docere potuit quam caele¬stis magister, qui super omnes est. Iesus docebat. Quid nisi salvationem docere potuit qui Iesus seu «salvator»? Quid nisi mititatem qui «mitis»? Quid nisi humilitatem profundam qui «humilis corde»? Quid nisi omnium intellectum scriptura¬rum qui «veritas»? Quid nisi vitam qui «vita et resurrectio»? «Et mirabantur Iudaei dicentes: Quomodo hic litteras scit, cum non didicerit?» Fuit utique mirandum et inauditum quod quis scivit scriptu¬ras qui non didicit litteras. Habes hic textum Christum omnia scivisse naturaliter, quae alii ho¬mines studio vix modice attingunt. In hoc solo potuit nosci Christus, in excellentia scilicet om¬nium hominum. Nam omne id, quod omnes homines intellectu vigentes scire possunt, actu erat Christus. Homines possunt scire linguas, et unus plures quam alius; Christus autem est «vi¬vus sermo» seu «verbum» Dei. Homines pos¬sunt esse docti; Christus sapientia viva. Homi¬nes possunt vivere vita rationali; Christus vita ipsa rationalis. Homines possunt induere vitam immortalem; Christus est ipsa virtus immorta¬lis. Homines possunt induere incorruptionem; Christus ipsa incorruptio. Homines possunt «re¬surgere a mortuis»; Christus ipsa «resurrectio». Et ita de omni perfectione acquisibili per ho¬minem, quoniam verum est Christum esse actu omnem perfectionem. Et scias quod nemo est ita perfectus, quin possit esse perfectior; et ideo perfectio omnium hominum, cum recipiat ma¬gis et minus, non est proportionabilis ad per¬fectionem Christi, cum illa sit altissima, qua nulla potest esse maior aut altior. Maximum autem, quo non potest esse maius, actu est om¬nia, quoniam in sua maximitate omnia actu complicat, quae sunt possibilia magis et minus recipientibus. 284va Unde ab illa maximitate seu ple¬nitudine omnis possibilitas perfectionis perdu¬citur et perficitur. Et hoc nota, scilicet nos habere concreatam possibilitatem perfectionis, secundum quam dis¬ponere nos possumus, ut simus perfectiores, sed nos non poterimus nos ipsos ducere de potentia in actum. Nihil enim in potentia se ipsum potest ponere in actu, cum potentia per actum ponatur in actu, sicut potentia calidum per actum ponitur in actu, scilicet per ignem actu calidum fit posse calefieri actu calidum. Summitas autem perfec¬tionis discipuli est, ut sit sicut magister suus. Summitas intellectualis naturae est, ut sit con¬formis verbo seu intellectui divino. Non potest igitur intellectualem nostram naturam alius qui¬cumque magister ducere ad summam suam per¬fectionem nisi verbum Dei. Nullus igitur homo potest esse felix nisi christiformis. Nullus spiri¬tus felix nisi conformis spiritui Christi. Attende, quomodo dicit textus Iudaeos dixis¬se: «Quomodo» «litteras scit, cum non didicerit?» Ex arte ergo simul et natura est peritia littera¬rum. Nam si absit ars, ignorantur et, si absit ingenium, non addiscuntur. In Christo igitur ars et natura videntur coincidere, ipse qui sermo est et ars omnipotens, ‹per quam Deus fecit et sae¬cula›. Omnia igitur scivit, quia ars cum ingenio concurrebat, qui est ipsa ars atque intellectus omnium scibilium. Non fuissent Iudaei admirati, si credidissent Christum vivum verbum et ser¬monem omnium sermonum formabilium. Sicut si quis conciperet scripturam aliquam esse vivam vita intellectuali, non admiraretur, si scriptura se ipsam intelligeret sine doctore, quando adver¬teret quod esse ipsius foret vivus intellectualis sermo. «Respondit eis Iesus et dixit: Mea doctrina non est mea, sed eius qui misit me.» Ac si di¬ceret: Vos admiramini, unde sciam litteras et ha¬beam doctrinam, quae non potest haberi nisi ab habente et tradente. Sed quid, si forem missus ad vos? Tunc doctrina mea non foret mea, sed mittentis. Et adverte, quomodo Christus apo¬stolis dicebat: «Non enim vos estis qui loqui¬mini, sed spiritus Patris vestri». Sicut igitur mis¬sus per quem loquitur 284vb omnisciens non indiget studio ad acquirendum artem, ut ex se loquatur, sic solvit admirationem, ac si diceret: Per me suum missum loquitur Deus me mittens. Deus creator, qui spiritus est, per intellectum loquitur seu sapientiam. Christus dicitur dextera Patris. Sicut enim manus est organum, per quod homo omnia operatur, sic intellectus se habet ad ani¬mam, quia est ut manus eius. Omnia enim per intellectum operatur. Sic Deus per sapientiam suam, quae Christus est. Et nota, quomodo dicit: «Mea doctrina non est mea», ac si diceret: Sic est mea quod non est mea, quia missus, sicut missus sic est sui ipsius quod non est sui ipsius, cum non fit a se sed a mittente. Voluit igitur ostendere Christus se mis¬sum Dei, quem Iudaei non haesitabant omnia scire. Nam si sine proprio studio nemo tantum scit quod possit docere, ut ipsi allegabant, et hoc autem solum exceptionem patitur in legato, qui non docet suam doctrinam sed mittentis, qui per ipsum loquitur, igitur me missum esse et doctri¬nam meam mittentis doctrinam esse necesse est. Sicut doctrina filii est ipsius et non ipsius sed patris, quia ut filius omne suum est patris, hoc intelligitur, si filiatio concipitur esse filius. Ma¬gna est utique hic revelatio divinitatis, scilicet quod generatio, qua Deus Pater generat Filium, est concipienda, sicut cum suprema potestas se ipsam mittit. Tunc enim mittens de tota sua es¬sentia et natura mittit missum. Ideo dicitur Fili¬us, quia habet esse rationale et coessentiale mit¬tentis. Deinde ostendit Christus mittentem esse Deum, et hoc non aliter ostendit quam ex expe¬rientia, quae est rerum magistra. Et dicit: «Si quis voluerit voluntatem eius facere», cognoscit ex «doctrina, utrum ex Deo sit, an ego ex me ipso loquar.» Nota singula, quam simpliciter atque clare deducit verbum se verbum Dei esse. Dicit: «Si quis voluntatem eius», scilicet qui misit me, «facere», et hoc omnino sic proposuerit, recipi¬endo doctrinam quam praedico, eo praesuppo¬sito cognoscit ex doctrina, utrum sit a Deo. Tan¬tae enim efficaciae est doctrina quod in se habet lumen 285ra se manifestans ei qui ipsam receperit. Cognoscet igitur, an ex Deo sit, an ego ex me ipso loquar ut privatus et non missus a Deo. Iudaei enim, qui iam praecepta Dei per Moysen missum Dei eis revelata receperunt, poterant cito intelligere, si doctrina Christi fuit ex Deo, quoniam Christus venit adimplere legem. Quomodo autem hoc fiet, subdit: «Qui a» se «ipso loquitur gloriam» suam «quaerit». Hic qui se quaerit propter se loquitur et facit se finem doctrinae suae. «Qui autem quaerit gloriam eius qui misit illum, hic verax est, et iniustitia in illo non est.» Cum autem omnis doctrina non fuit nisi ad gloriam et manifestationem Dei Patris et perfectio doctrinae Moysi et prophetarum, non potuit nisi verus et iustus missus iudicari. Lega¬tus enim, qui dat mittenti omnem honorem et commissionem servat, verax et iustus est, quia iniustitia in eo non est, si iniustum etiam foret mittentis praeceptum, cum nihil sibi usurpet et in nullo deficiat faciendo suum officium. Totum hoc tendit ad illud quod Pater, qui misit Iesum, commisit ei, ut salvaret omni tempore ostenden¬do opera misericordiae etiam in die sabbati. Et Christus voluit ostendere in curatione hominis in sabbato se non fuisse transgressorem sabbati, quia Deus sic commisit. Sequitur: «Nonne Moyses dedit vobis legem, et nemo ex vobis facit legem?», ut infra dedu¬citur. Sequitur: «Quid me quaeritis interficere?», scilicet quasi legem quoad sabbatum non serva¬verim; mandabatur enim lapidari talis transgres¬sor. Sed Christus, qui mori voluit, prius evacuare curavit omnes occasiones, ut se iniuste et volun¬tarie pro omnium salute mori ostenderet. «Re¬spondit turba et dixit: Daemonium habes. Quis te quaerit interficere?» Quasi arte non humana neque divina sed potius mille artifici<i>s mendosi daemonis faceret mira, non tamen eum propter¬ea interficere quaerentes; hoc dicebant propter timorem populi, propter quem non fuerunt tunc ausi confiteri se quaerere eius mortem. «Respondit Iesus et dixit eis: Unum opus fe¬ci, et omnes» admiramini. Loquitur de homine, quem curavit in sabbato circa probaticam pisci¬nam, de quo supra capitulo quinto. «Propterea Moyses dedit vobis circumcisionem 285rb – non quia ex Moyse est, sed ex patribus –, et in sabbato circumciditis hominem.» Originaliter ex patribus seu patriarchis orta fuit circumcisio; deinde Moyses dedit eam, qui etiam legem dedit sab¬bati. Sed lex sabbati non praeiudicabat circum¬cisioni, quae iubebatur octava die fieri nativitatis, quae potuit esse sabbatum. «Si circumcisionem accipit homo in sabbato, ut non solvatur lex Moysi, mihi indignamini» qui «totum hominem sanum feci in sabbato?» Lex Dei seu naturae, quae praecessit circumcisio¬nem, quae est, ut alteri faciamus quae nobis fieri vellemus, non fuit soluta per patres circumcisio¬nis sed potius confirmata, sicut circumcisio per Moysen. Illi igitur legi Dei, quae est lex aeterna, lex sabbati non praeiudicat. Et quod illi legi ob¬oediatur nemo debet indignari. Sed Christus fe¬cit secundum praeceptum eius qui misit eum im¬plendo hanc legem aeternam in sanando totum hominem in sabbato; igitur etc. Et attende: Non sine maximo mysterio hic de lege circumcisionis, de lege sabbati et sana¬tione totius hominis fit mentio; continent enim circumcisio et sabbatum foedera et pacta, et sa¬natio totius hominis non dabatur per leges etc. Neque sacramenta foederis et pactorum, sed per Christum, qui solus totum hominem sanavit. Et hoc in sabbato, quia propterea sabbatum insti¬tutum fuit, ut Christus, ‹filius sabbati›, in die suo totum hominem sanaret. Nota «totum homi¬nem». Non in anima aut corpore tantum, sed in utroque. «Nolite iudicare secundum faciem, sed iu¬stum iudicium iudicate.» Secundum faciem iudi¬cat qui respicit ad apparens et superficiem seu corticem. Sed iustum iudicium iudicat qui non ad litteram sed ad intentionem respicit. Intentio enim est verbum et quiditas legis. Docemur hic Christum revelasse interiora seu spiritum litte¬rae, quia ipse erat verbum, quod in scriptura la¬tebat. Sicut igitur Christum «secundum faciem» humanam iudicans ipsum utique non cognoscit, sed necesse est, ut ex doctrina et operibus ad interiora se convertat, ut videat essentiam, cu¬ius haec virtus, et sic Deum ipsum velatum sub humanitate apprehendit, sic est de lege quoad superficiem et vocabula et quoad verbum vitae 285va occultatum. «Dicebant» autem «quidam ex Ierosolimis: Nonne hic est, quem» Iudaei «quaerunt interfi¬cere? Et ecce palam loquitur, et nihil ei dicunt.» Nota «palam loquitur», quia cum luce veritatis, cui contradicere non poterant. «Numquid vere cognoverunt principes, quia hic est Christus?» Quomodo autem cognoscerent? Quia, si cogno¬scerent, etiam non cognoscerent. Christus enim non potest sciri. «Sed scimus hunc, unde sit. Christus autem cum venerit, nemo scit, unde sit.» Infra capitulo proximo Christus respondet dicens: Ego «scio, unde» venio «et quo vado. Vos autem nescitis, unde venio.» Nam etsi sci¬rent «secundum faciem», tamen non fecerunt in hoc «iustum iudicium» secundum invisibilem na¬turam. «Clamabat ergo Iesus in templo docens et dicens: Et me scitis, et unde sim, scitis», scilicet secundum carnem iudicando, ut infra capitulo proximo. «Et a me ipso non veni», sed missus sum, ut supra ostendi ex confessione vestra, scilicet me docere et litteras non didicisse. Sed missus a se ipso non mittitur nec venit, «sed est verus qui misit me, quem vos nescitis». Ecce ostendit Deum solum verum et incognitum Iudaeis esse eum, a quo venit originaliter. Ideo concludit ite¬rum non obstare ei, quominus sit Christus, quod secundum carnem cognoscatur. «Ego scio eum.» Solus Filius scit Patrem. «Et si dixero quia» nescio «eum, ero similis vobis mendax». Attende Iudaeos mendaces cortici lit¬terae inhaerentes et mendaces similes eis fieri. Mendacii autem pater diabolus est. Transeunt igitur in similitudinem diaboli omnes mendaces. Non potest verus nisi veritatem loqui in vero misso per eum, cum loquatur verba mittentis. Sed «scio eum», quoniam «ab ipso sum, et ipse me misit.» Ecce conclusionem Iesum a vero per essentiam habere esse et missionem. Sic Paulus dicit Deum Filium suum misisse. «Quaerebant ergo eum apprehendere et nemo misit in illum manus, quia nondum venerat hora eius. De turba autem multi crediderunt in eum.» Horam intelligo, quando consummatio 285vb advenit. Nam duo prius Christus ostendere debuit, scili¬cet se Filium Dei qui «filius hominis» et volun¬tariam mortem assumpturum propter nostram salutem. Primum ostendit sermone et veris operibus talibus, quae nulla gens alteri quam Deo tribuit. Secundum ostendit se sine peccato nulla iustitia damnabilem, sed voluntarie ob ob¬oedientiam in nostram salutem redundantem. Quamdiu haec non fuerunt sufficienter ostensa, non fuit hora transeundi ad mortem. Quod crederetur Filius Dei ideo necesse erat ostendi, quia haec fides dat certitudinem doc¬trinae et promissorum futurorum, quae super naturam sunt. Quae, cum talia sint quod non videantur possibilia, necesse erat Christum ex infallibili auctoritate illa docere. Nemo autem dubitat Deum veracem in omni verbo suo, per quaecumque etiam loquatur; sed an quis verba Dei loquatur, dubium esse potest propter falsos apostolos et prophetas. Sed qui per opera osten¬dit non solum se prophetam Dei veracem, sed Filium cum plena Dei Patris potestate, utique ille fidem firmat doctrinae suae. Secundum etiam se necessarium ostendit con¬sideranti, quoniam cum Christus doceret ut Dei Filius et legatus filiationem Dei posse acquiri per eos, qui sine peccato sunt et voluntarie oboediunt Deo usque ad mortem etiam turpissimam, cuius scilicet mortis remuneratio non potest esse nisi vita aeterna et talis qua nulla melior, uti est vita illa quae se intelligit vivere. Quomodo enim Deus iustus secundum omnem omnium homi¬num fidem suo fideli, qui ob ipsum moritur, minus daret quam vitam immortalem pro remu¬neratione? Haec oportebat Christum in se ostendere, scilicet quia Filius Dei sine peccato esset, et se voluntarie Patri usque ad mortem crucis oboe¬diturum, et sic reportaturum gloriosam a morte resurrectionem et gloriam intraturum, quodque omnis fidelis illius mortis particeps fieret et re¬surrectionis particeps. Ille autem fidelis, qui con¬summata voluntate statuit usque ad mortem in¬clusive conformiter Christo velle oboedire, iam transivit in participationem mortis Christi, etiam si ipsum non contingeret martyrium sensibile pati, uti de sancto Martino et aliis confessoribus sanctis certum est. Et simile de consummato odio, propter quod quis homicida, et consummata con¬cupiscentia cordis, propter quam quis moechus est, Christo docente alibi me dixisse recolo. Haec ex decursu evangelii maxime Iohannis 286ra evangelistae intendenti ista reperire clare mani¬festantur. Quae sic quam breviter dicta de evan¬gelio et praeambulari sermone sufficiant.