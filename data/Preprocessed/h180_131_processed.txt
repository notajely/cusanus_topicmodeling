Cod. Vat. Lat. 1245 fol.33ra «Habenti dabitur» etc. Ex evangelio. Ex evangelio attendendum per ordinem, quo modo ait ‹de nobili homine›, quia ille no¬bilis, qui dives in donis. Et est dominus naturae humanitatis nobilis absolute. Nam multi reges et principes nobiles sunt, quia habent homines subditos etc., sed qui dominatur naturae humanae, hic est nobi¬lissimus. Nam dominatur etiam regibus, qui sunt naturae humanae. Hic, qui dominatur na¬turae, est vere nobilis. Nam nihil ab homini¬bus recipit, et dat eis omnia. ‹Beatius est au¬tem dare quam recipere›. Quare hic omnium beatissimus. Hic dominus ‹de thesauro suo, qui est sa¬pientia›, donat idem unicuique, sed varie reci¬pitur. Donat autem gratis dona sua, non ut maneant mortua et sepulta ‹in terra› humani¬tatis, sed ut ‹producant fructum›. Et dividit dona, quae Cod. Vat. Lat. 1245 fol.33rb recipiuntur secundum capacita¬tem recipientium. Omnibus autem donat de eadem moneta seu sapientia, sed differenter ‹negotiantur›. Deinde auget dona, secundum quod fructum futurum sperat ex praeterito. Dat cuilibet unum ‹mna›. Alibi dat uni unum ‹talentum›, alteri quinque ex eo, quia ubi minima est capacitas, minus donat, ne multum proiciat. Dona igitur ‹ex thesauro sa¬pientiae› sunt capacitates intellectuales. Donare est ‹mittere ignem in terram›. Et ‹vult, quod ignis ille ardeat›. Propter hoc mit¬tit. Vult, quod se multiplicet et crescat ad si¬militudinem ‹ignis consumentis›. Ipse enim est ille ‹ignis consumens›, illa ‹lux, in qua non sunt tenebrae›. Si igitur donat in gradu aliquo seu quanti¬tate, tunc vult, ut secundum illam fiat multi¬plicatio: ut si quinque, quod tunc quinque illa se duplicent, si decem, quod decem alia de¬cem efficiant. Et quia crescet sic sapientia, ap¬tior erit sapientior praefici parti maiori heredi¬tatis nobilis viri etc. Assequitur igitur ‹principatum› in similitu¬dine principis naturae proportionabiliter, se¬cundum quod aucta est sapientia; quod si ‹mna abscondit in sudario› aut ‹talentum sub terra›, tunc non est aptus regimini. Nam in credito illo non fecit ‹negotiationem›, ut efficeretur sapientior. Manet igitur apud illum denarius «in sudario», scilicet in potentia, ut fiat negotiatio, et actu non habet ipsum in usu. Unde quia non utitur eo, non habet eum. Nam id est ‹mna›, quod usus eius. Tollitur igitur creditus denarius ab eo. Quia ibi non ‹fructificat›, committitur alteri habenti decem, ut ‹fructificet›. ‹Habenti enim dabitur›, et ‹non habenti id, quod habet, auferetur ab eo› etc., scilicet non habenti usum seu lucrum aut fructum aut virtutem multiplicativam. ‹Id, quod habet›, unde fructus progredi debet, sci¬licet ‹mna absconditum›, ‹ab eo aufertur›, si¬cut revocatur commissio non recte utentis illa et committitur ei, qui melius praefuit pluribus locis. Loquitur igitur de donis gratuitis. Potest autem evangelium istud de ‹mna› cum alio de ‹talentis› simul comparari. Et tunc videtur, quod istud evangelium, quod habet, quo modo cuilibet dat aequaliter unum, quod hoc unum sit lumen lucis; sicut ‹sol aequaliter mittit radios suos super bonos et malos›; et sic ‹ignem mittit in terram›. Et potest dici «lumen intellectus agentis», quod est lumen negotiatorium se ipsum multi¬plicans ‹in terra bona›. Et non est aliud lumen quam semen. Et tantum dicit Cod. Vat. Lat. 1245 fol.33va Christus in pa¬rabola seminis, quantum hic de ‹mna›. Quando igitur quis recipit lumen seu semen illud divinum et non ‹negotiatur›, tunc manet lumen ‹in tenebris›, ‹in sudario› vel ‹sub terra›; et est ‹gratia, quia donum›. ‹Tollitur› igitur donum illud ‹ab eo et datur alteri› solli¬cito. Et nota, quo modo ‹aufertur ab eo mna›. Hoc est, non ‹aufertur› ipse de medio, cui ‹mna› datum est, sed donum. Manet autem ‹servus›, sed quia ‹nequam›, scilicet ‹servus ne¬quam›, quia non servit, ut deberet, ‹aufertur› medium ‹negotiationis›. Intellectus est autem, cui ‹mna› datur. Nam ‹mna› est medium ‹negotiationis›. Et non po¬test ‹mna› dari nisi intellectui. Ubi enim non est intellectus, ibi nec numeratio seu ‹negotia¬tio›. Intellectus igitur, qui fuit in potentia in¬tellegendi, per lumen Verbi ponitur in aliquali actu. Sed quia neglegit ‹negotiari›, ‹aufertur ab eo› lumen divinum gratiose commissum. Et sic intellectus manet ‹in tenebra ignoran¬tiae›. Et nota, quo modo dicit textus: ‹id quod non habet, aufertur.› Nam quando pecunia absconditur, tunc non habetur plus pecunia quam non-pecunia. Finis enim pecuniae est ‹negotiatio›. Si igitur quis habet absconditam pecuniam, ille non habet pecuniam, et ideo ‹aufertur ab eo etiam, quod non habet›. Verum quia seminator lucis non est invi¬diosus: Seminat enim undique, sed capitur va¬rie. Capitur enim contracte, Seminatur ignis, et aliter capitur in palea, aliter in ligno et ali¬ter in lapide. Undique est infinitae potentiae, sed contracte capitur. Ignis in lapide est ab¬sconditus; ignis in palea est in aperto et nego¬tiatione, quia ardet. Sed gradus caliditatis il¬lius ignis est parvus, maior gradus est in lig¬nis, et in illis differenter secundum magis com¬pactam ligni materiam. Bene unita ligna in maiori gradu recipiunt ignem. Sed quod unum lignum est citius inflamma¬bile et rarius et aliud compactius, habet simi¬liter a Deo. Unde parabola de talentis loquitur de dono, prout respicit capacitatem recipientis lumen, ut textus Matthaei habet, scilicet: «uni¬cuique secundum propriam virtutem». Tunc enim ‹donat alii duo, alii quinque talenta› etc. Nota, quo modo textus dicit de decem ser¬vis, et quod postea fecit de servis dominos, et quando facti fuerunt domini, dedit eis iterum ‹mnas›, quia «habenti dabitur» etc., etc. Sic nota primo, quo modo dat Cod. Vat. Lat. 1245 fol.33vb omnibus servis, et secundo, quo modo dat commissa¬riis. Et hic tange de moneta prout de hoc alibi. Item, quo modo de hereditate Christi, quam acquisivit, nos participes erimus secun¬dum ‹negotiationem› etc., quia si ‹negotiatio› est, ut decem, est similis retributio etc.