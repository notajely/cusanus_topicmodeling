139vb «Respice» Est dies, qua solent homines iocunditati va¬care, quasi illam excutere velint, ut luctui in Quadragesima melius operam dare possint. Sed ne temporalis iocunditas mentem absorbeat, re¬spicere nos admonet diurnus ordo sacri officii, quo modo extrema laetitiae sunt luctus et me¬moria mortis temperamentum est exorbitantis lasciviae. Unde evangelium nobis aperit Chri¬stum mortem suam turpissimam discipulis prae¬nuntiasse, licet ipsi non intelligerent. Videamus igitur qualem spiritui nostro eccle¬sia refectionem proponit dum mundus corpori epulas parit. Intrat spiritus ad mensam suae re¬fectionis, ubi agnus editur cum oratione: «Esto mihi in Deum protectorem et in locum refugii». Loquitur spiritus ad Deum suum, quem omni¬bus viribus ut sui esse et vitae datorem diligit, dicens: «Esto mihi in Deum protectorem et in locum refugii». Domus locus est protectionis et refugii exterioris hominis, sed spiritus noster non habet mansionem, ubi protegatur, et locum refugii, ad quem recurrat, nisi Deum spiritum. Ille enim est quies seu ‹locus 140ra conservans loca¬tum›. Unde recte ad ipsum spiritus recurrit, ut salvetur. Ideo dicit: «Ut salvum me facias, quon¬iam firmamentum et refugium meum es tu». Et subdit: «Propter nomen tuum dux mihi eris, et enutries me». Ac si diceret spiritus: Patior ab extrinseco persecutiones et gladium a principe tenebrarum et ab intrinseco famem. Tu eris mihi dux protectionis et cibus nutritionis. Hoc asse¬quar indubie, quia «in te speravi» et «non con¬fundar». Ideo «in tua iustitia libera me». Nam iustum est, ut qui ad te Deum habent refugium, qui es spes eorum, illos tuearis et liberes. Deinde dum est «in loco pascuae» spiritus circa mensam, ubi epulandum est, respicit, an omnia sint parata, cocta et calida. Nam cruda et tepida sunt insipida ei. Unde respicit, an sit ca¬ritas seu calor decoctionis in cibis. Et qualis ille sit, recte Apostolus Paulus insinuat in lectione, cuius est intentio, quod nullus quantumcumque gratus cibus et nobilis sapidus est, si non est calidus caritate, quae ipsum decoxit et possideat. Deinde dum caritatem fervidam et fumantem experitur adesse, spiritus convertit se ad verbum vitae, quod est in evangelio, et agnum flagella¬tum, crucifixum et mortuum et coctum igne su¬premae caritatis incipit avidissime devorare quasi cibum, qui de morte transfert in resurrectionem vitae, qui de caecitate ducit ad visum sanissi¬mum. Nam hoc est verbum, quod creat et sanat et iubet quae vult, ‹dicit et facta sunt›. Imperat caeco, ut respiciat, et oboediendo videt, et ita usque ad gloriam Dei ducitur, quia hic est finis, ut detur ei gloria, cognita eius potentia, quam in omni tempore ostendit. Respiciamus igitur melius ad calorem, sine quo spiritus nihil sapidi in omnibus etiam pre¬tiosissimis cibis reperire potest, qui est ignis spi¬ritualis et dicitur caritas. Quemadmodum enim carnes volucrum seu animalium non conveniunt homini etiam esurienti et sano, nisi sint decoc¬tae, ita sine decoctione, quae fit caritate, nullus cibus convenit spiritui etiam famescenti et sano. Est autem propria assimilatio inter tinnientem sonum et verbum. Nam «aes sonans» et «cym¬balum tinniens» videntur aliquid vivacitatis ha¬bere, quia pulsant aures per motum. Sed nihil habent vitae vivificantis, 140rb cum eis spiritus desit, qui moveat spiritum audientis. In verbo autem rationalis hominis est sonus, et sub sono spiritus informans et enutriens spiritualem naturam, quae est intellectualis. Sic dare elemosynam et sine caritate est cymbalum tinniens, sed cum de¬coctione caritatis est opus vivificans operantem. Sicut praedicare etiam in lingua angelica sine ca¬ritate assimilatur cymbalo tinnienti, cum caritate verbo seu operi vivificanti. Caritas est forma vi¬vificans omnem actum virtuosum, sine qua non est virtus viva. Dare haustum frigidae aquae cum magna caritate est opus valde vivificans. Exem¬plum de vidua, quae licet duo minuta in gazo¬phylacium miserit, plus tamen omnibus misit, Lucae 21, quia ad affectum Deus respicit. Dare totam substantiam suam, immo se ipsum, ut ar¬deat, sine caritate est opus mortuum non habens aliquid vitae. Sola igitur caritas est, quae in omni opere virtuoso est Deo grata et aedificat seu di¬latat capacitatem animae pro inhabitatione Dei, qui caritas est. Spiritus per caritatem extensus et capacior factus manet capax, sicut cum de massa auri in igne fusa fit capax scyphus, haec capacitas ma¬net, quam opere fusili acquisivit, si reponitur in loco quietis, licet possit ipsam perdere ex con¬trarietate quamdiu est in loco turbationis. Sic anima in hoc mundo, cuius capacitas est igne caritatis opere fusili seu misericordiae extensa seu acquisita, licet in hoc mundo ex conquassa¬tione et contrarietate ipsam capacitatem perdere possit, si tamen evadit hunc mundum et ad lo¬cum quietis scilicet caelorum regna pervenerit, ‹numquam excidet›, numquam eam perdet, sed manet semper, fides autem et spes transeunt, quae sunt quasi instrumenta, ut capacitas intro¬ducatur. Fides quasi fornax, ubi recipitur aurum fundendum, spes est dispositio fundendi scyphi in firmo receptaculo excavata; facto scypho nec de fornace nec de figura curatur, quia forma ha¬betur, quae quaerebatur. Caritas autem, quae fa¬cit animam capacem, facit ipsam capacem amo¬ris Dei seu gratiae. Amor enim est capax amoris amati. Gratia est donum, 140va quod solum vere amans desiderat. Et si recte consideratur, sicut amor formae se aperit, ut formam amati in se capiat et in unione illius, quae est conformitas, delicietur, sic caritas amor est amoris, qui Deus est. Ideo «quae» Dei «sunt, quaerit», uti ea, «quae non videntur» et «aeterna sunt» sicut veritas, iustitia, virtus etc. Considera quod aurum in fornace non lique¬scit, nisi spiritus seu ventus succurrat per influ¬xum sive sufflationem, quod attendendum. Nam nisi Sanctus Spiritus influat dulcedinem amoris, non liquescit anima. Sicut ignis omnibus frigidis ut calescant influit calorem, ita Spiritus Sanctus omnibus in Dei amorem convertendis caritatem influit. «Deus» enim «absconditus» aliter non fit nobis suavis et diligibilis, nisi praegustetur in spi¬ritu nostro «odor suavitatis» ab ipso immissus, sicut pomum absconditum in odore, quem spi¬rat, se appetibile facit, ut quaeratur amore et quasi fructus vitae diligatur, sicut anima zelosa dicebat se currere in odore unguentorum dilecti, per quem fuit attracta. Attendamus igitur ad illa maxima, quae Pau¬lus enarrat, quae si in homine reperiantur sine caritate illa nihil sunt, immo homo illa habens et non caritatem nihil est, ut dicit: primo praedi¬cator habens omnium «hominum et angelorum» eloquentiam, si «prophetiam et mysteria omnia et omnem scientiam» noverit, si «omnem fidem, ita ut montes» transferat, si dederit omnia bona sua pauperibus, si se ipsum tradiderit, ut ardeat, et haec omnia habuerit et fecerit, caritatem au¬tem non habuerit, nihil est, sicut motus sine vita. Caritas est enim, sine qua spiritus non vivit seu motum vitae sive opera vitae habet. Sicut anima sensibilis sine calore non potest operationem vi¬tae exercere. Et quae sint proprietates caritatis, subinfert dicens: «Caritas patiens est, benigna est, non aemulatur, non agit perperam, non inflatur, non est ambitiosa, non quaerit quae sua sunt, non irritatur, non cogitat malum, non gaudet super iniquitate, congaudet autem veritati; om¬nia suffert, omnia credit, omnia sperat, omnia sustinet». Ecce cum caritas non quaerat com¬placere nisi illi, qui adeo amabilis est, quod est 140vb ipsa caritas, tunc, cum nihil curet de omnibus praeter amatum, non potest esse impatiens. Impatientiam enim inferret res, quam nollet amittere. Sed propter amatum nihil est ei dif¬ficile; ideo leviter et patienter fert omnia. Est benigna et cetera, quae praenarrantur. Nam cum non vivat homo caritativus, sed in eo vivat caritas, quae Deus est, omnia quae «ve¬ram vitam» turbare possent, non reperiuntur cum caritate vivificante, uti sunt omnia illa en¬arrata. Sed ut vivat, omnia gravia et adversa vitae efficit levia. Est enim amor ut ignis, qui alleviat ponderosa. Deinde Paulus ponit rationem, cur illa ma¬xima, de quibus dixit, nihil sunt respectu carita¬tis. Nam «caritas numquam excidet», omnia vero alia cessabunt: «prophetiae evacuabuntur, lin¬guae» deficient, «scientia destruetur». Nam «ex parte cognoscimus et ex parte prophetamus», ac si diceret: Nec scientia nec prophetia potest in hoc mundo esse perfecta, sed ‹veniente perfec¬to›, «evacuabitur quod ex parte est». Igitur dum in alio mundo ad perfectionem pervenerimus, cessabit ista imperfecta prophetia et scientia. Po¬nit exemplum: Dum «essem parvulus, loquebar ut parvulus, sapiebam ut parvulus, cogitabam ut parvulus. Quando autem factus sum vir, evacua¬vi quae erant parvuli». Pulchra est assimilatio, quo modo regnum caelorum se habet ad hunc mundum sicut virilitas ad pueritiam. Nam ‹hic videmus per speculum et in aenigmate, ibi facie ad faciem›. Videre rem per speculum et in aenig¬mate est potius rem non videre seu cognoscere nisi in coniectura, per quam fingo aenigmatice figuram rei non visae. Ubi autem est perfecta co¬gnitio ibi est visio facialis. Nam hoc est videre modo quo cognoscitur res, sicut homo facie co¬gnoscitur. Nunc ‹ex parte cognoscimus› et im¬perfecte, quia cognitio coniecturalis est sine certi¬tudine. ‹Ibi autem cognosco›, ait, ‹ut cognitus sum›. ‹Nam qui amat Deum, hic cognitus est ab eo.› Quanto igitur plus amat, tanto plus cogni¬tus. Et ideo uti ex amore amante cognitus est, ita cognoscit. Nam amare intra se habet cognoscere. Sequitur: «Nunc autem manent fides, spes, caritas.» Manent nunc in praesenti tempore. Sed «maior horum caritas», quia non «excidet», quan¬do fides et spes cessabunt 141ra visione adveniente. Colligere poterimus ex his caritatem esse for¬mam et perfectionem omnium rationabilium ac¬tionum seu virtutum sicut lux in omnibus visi¬bilibus. Nam est perfectio omnium, et quanto aliquid habet plus lucis, tanto plus perfectionis. Id autem, quod est incorruptibile in omnibus, est lux. Item gluten, quo spiritus spiritui con¬glutinatur, est amor. Unde amor fecit apostolos habere ‹animam unam et cor unum›. Spiritus au¬tem rationalis est liber, cuius libertas dicitur vo¬luntas. Quando igitur voluntas conglutinatur amore ad aliquid, est spiritus unitus amoris nexu ad volitum sive amatum. Si igitur spiritus non est alligatus ad hoc vel illud amabile temporale vel finitum, sed liber manens ab omni nexu con¬tracto, solum se convertens ad caritatem, quae est forma omnium formarum amabilium et est Deus, ille spiritus transit in unionem cum incor¬ruptibili laetitia, quae est vita gaudiosa immorta¬lis. Quare spiritus radicatus in caritate manet li¬ber et absolutus ab omni contractione in vero et aeterno Deo suo, qui est caritas ipsa, unitus. Non est constrictus in aliquo caritatis seu crea¬tura, quae ex se non habet dare quicquam, cum nihil habeat, quod non receperit, sed in ipsa ca¬ritate, a qua est omne desiderabile, t a quo est ipsum vivere intellectuale, quod tantopere spiri¬tus noster desiderat: esse aeternum. Caritas igi¬tur est nexus spiritus nostri liberi ad vitam vi¬vificantem. Et hoc sufficiat de epistula. Evangelium, quod Lucas 18o capitulo descri¬bit, est mirabile, quia Iesus «assumpsit» discipu¬los suos «et ait illis: Ecce ascendimus Ierosoly¬mam, et consummabuntur omnia, quae scripta sunt» etc. Et postquam seriem consummationis usque ad resurrectionem per mortem praedixit, subiungitur, quod «ipsi nihil horum intellexe¬runt, et verbum erat absconditum ab eis, et non intelligebant quae dicebantur». Hoc mirum di¬cebat illis, quibus aperire consuevit mysteria, et tamen verbum manebat absconditum. Ex quo haurimus, quod licet verbum maneat abscondi¬tum, non tamen propterea est tacendum. Nam suo tempore revelabitur, sicut semen abscondi¬tum suo tempore profert fructum. Voluit autem, ut maneret absconditum, ut suo tempore fruc¬tum pareret. Nam intelligentia veteris testamenti usque ad suum tempus adventus Christi, qui fuit «finis legis», mansit 141rb absconditum sicut facies Moysi sub velamine, ne in fructificando impe¬diretur. Omnis enim fructus manet absconditus, ut spe vivamus et veniente fructu gaudeamus, abscondita revelata. Expediebat sic fieri, ne propter intelligentiam, quam capere non potu¬issent et impossibilem iudicassent, abissent retro quemadmodum multi, ut Iohannis 6. Nam cum ibi Petrus confessus fuisset Christum habere verbum vitae, et ipse se passurum praediceret, Petrus eum reprehendit, quasi ille, qui haberet verba vitae aeternae tali morte perire non posset. Tunc subiungit Iesus: «Vade retro, Sathan». Ne¬scis qui spiritus Dei sunt. Sic accidisset a fortiori omnibus, qui Petro impares fuerunt in revelatio¬ne. Nam aut non credidissent hoc de filio Dei, aut non credidissent filium hominis sic passu¬rum filium Dei. Quare sola resurrectio potuit declarare utrumque. Ideo ante resurrectionem non erat «verbum» nisi «absconditum» propter salutem discipulorum, quae hoc exigebat. Deinde considerandum, quod sicut fortifica¬tur fides evangelica ex prophetis et gestis in ve¬teri testamento, ita fides resurrectionis, quae erat perfectio novi testamenti, ex declaratione facta per Iesum, de qua in evangelio. Nam non erat difficile credere, quando resurrectio fuit una cum morte et modo passionis praedicta, sicut cum dicitur: Omnia praedicta sunt et reperta us¬que ad mortem verissima. Cur igitur de resur¬rectione haesitatur? Sed deinde ‹de caeco sedente circa viam et mendicante›, quem Christus sanavit, qui credidit ipsum salvatorem. Hoc ostendebat clamore con¬tinuato, a quo increpatione omnium, qui prae¬teribant, retrahi non potuit. Illa, quae nos incre¬pant, ne clamemus ad Iesum, sunt illa, quae nos praeterierunt, ut habet homilia Gregorii, scili¬cet delectationes sensibiles, sive illae consistant in honore sive voluptate. Quando enim incipi¬mus converti et proponimus clamare ad salva¬torem, se ingerunt illa, quae nobis placuerunt, quasi concubinae, quae increpant volentem ad matrimonium convolare, libertatem et volupta¬tem ingerentes in conceptum. Habemus igitur Iesum salvatorem, et quod non salvat nisi ubi invocatur, licet videatur praeteriens; et quae sunt impedimenta, quae retrahere possent salvand¬um; et quod propter hoc inflammari potius de¬bet salvari cupiens; et quo modo 141va non cessante clamare stat Iesus et advocat ad se et verbo im¬perativa sanat secundum fidem postulantis; et quis sit clamor salvandi, ille scilicet «Iesu, Fili David, miserere mei»; et quo modo Iesus in¬terrogat, qui nihil ignorat, ut excitetur affectus usque ad creationem verbi. Nam nemo loqui¬tur affectuose nisi de his, quae ex desideriis praeconcepit. Interrogat autem: ‹Quid vis ut faciam?›, quia omnia potest, alias non fuisset aequa interrogatio. Respondit caecus: «Domi¬ne, ut videam». Erat mendicus et non petiit di¬vitias, sed visum. Mirabile est petere visum, quia hoc praesupponit in potentia salvatoris esse dare sensibiles oculos et illis visum sensi¬bilem, dare intellectum et illi visionem intellec¬tualem. Dicebat Iesus: «Respice», ac si diceret: Imperium verbi ponit in esse secundum fidem petentis. Mira res: Verbum in fide operatur opera verbi, Verbum in homine operatur opera hominis, et in omnibus rebus operatur, uti ait: «Pater meus usque modo operatur, et ego oper¬or». Nam omnia opera nostra in nobis opera¬tur, sicut ait alibi: «Non enim vos estis, qui lo¬quimini, sed spiritus Patris vestri» est «qui lo¬quitur in vobis». Sed Christi fides est supra om¬nem creaturam, quia est fides Filii Dei. Sic eum nominat caecus «Iesu, Fili» Dei. In illa fide de verbo Filii Dei praegnante secundum «mensu¬ram fidei» operatur verbum opera verbi, quae sunt omnipotentiae opera, secundum volunta¬tem, secundum quam ‹quae voluit fecit›. «Et confestim vidit, et sequebatur magnificans Deum». Illum magnificavit, a quo se fatebatur salvatum. «Et omnis plebs ut vidit, laudem de¬dit Deo». Haec est conclusio operis. Nam om¬nia quaecumque operatus est Deus, propter se¬metipsum operatus est et in sui gloriam. Cui sit laus et gloria in saecula.