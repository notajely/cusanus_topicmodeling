Cod. Vat. Lat. 1245 fol.36va ‹Dominus Jesus misit me ad te, qui apparuit tibi in via, quando veniebas, ut videas et implea¬ris Spiritu Sancto. Et confestim ceciderunt squa¬mae de oculis suis› etc. Consideratio est circa vocationem zelosae ani¬mae. Nam nisi habeat anima zelum, non perve¬niet, ut ‹impleatur Spiritu Sancto›. ‹Quia tepidus es, te Cod. Vat. Lat. 1245 fol.36vb evomam› etc. Et nota, quo modo zelosa anima in positivis transfertur ad intellectualia. Paulus zelo legis du¬cebatur usque ad persecutionem et ignorabat, quod lex erat spiritualis, et quod ille, quem per¬sequebatur, fuit qui in lege promittebatur, et id¬eo primo oculo sensibili intuebatur legem posi¬tivam. Deinde ‹verbum vitae›, quod latebat in lege, tantae lucis incepit sibi apparere, quod fac¬tus est caecus. Post hoc subiecit se verbo. «Domine, quid vis me facere?» etc. Et tenuit eum Dominus ‹per triduum› suspensum ‹in rap¬tu›. ‹Nam orabat› dicit textus. Deinde per Ana¬niam restituit sibi visum, ‹ut videret› usque ad spiritum litterae. Et ideo ‹ceciderunt squamae de oculis›, quae non sinebant ipsum pertingere ad spiritum. «Squamae» sunt quasi opacae tenebrae generatae ex consuetudine. etc. Ad propositum: ‹Jesus misit me› ad te, conventum Clarissa¬rum, seu ad te, sororem caecam, zelosam, ille scilicet, «qui tibi apparuit in via», scilicet huius mundi, ‹quando›, scilicet de mundo, «veniebas». Nam non est regula sancta vestra, nisi appa¬ritio Jesu «in via». Sed quia usque ad spiritum regulae non pervenisti, percussa es caecitate, ut sic ‹manuducaris› ad «civitatem», ubi dicatur tibi, «quid te oporteat facere». Et primo oportet, «ut videas». Et hoc non potest esse, nisi ‹squamae cadant de oculis› et tollantur pravae consuetudines male regulam in¬terpretantes. Quo facto lavaberis et ‹impleberis Spiritu Sancto› etc. De zelosa anima, quae quaerit sponsum su¬um: Sapientia est sponsa et sponsus. «Hanc ama¬vi», ait sapiens, ‹hanc desponsavi› etc. Ipse, qui est ‹verbum et sapientia Patris›, est sponsus, ut in Evangelio cum sponso ‹intrave¬runt virgines›, «et clausa est ianua». Zelosa anima ‹quaerit› sponsum suum undi¬que, ut in Canticis. Undique quaerit philosophus sapientiam, quam sibi desponsavit, et omnes re¬gulas antiquorum observat et graditur per illas, ut ad sponsum perveniat. Omnia dura patitur, et cum ‹amor sit fortis ut mors›, zelosa anima om¬nia terribilia patitur. Sed vobis Clarissis data est regula, in qua est via ad sponsum Jesum, qui est «Sapientia», et ipsum per illam reperietis. Et vult in illa via per vos et non per aliam reperiri. Nam in hac lege, quam fide recepistis, desponsavit vos. Unde postquam Cod. Vat. Lat. 1245 fol.37ra posuistis vos in itinere et ‹misistis manum ad aratrum, si retro respicitis, non eritis aptae regno caelorum›, quod regnum non est, nisi apprehendere sponsum amatum etc.