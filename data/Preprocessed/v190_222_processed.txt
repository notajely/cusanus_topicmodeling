142va «Qui habitat in adiutorio altissimi, in protec¬tione Dei caeli commorabitur». Psalmo 90o et in officio missae. Spiritus Sanctus, qui est caritas, quae diffun¬ditur per corda verorum Dei filiorum, per pro¬phetam nobis aperit, quid operetur in sanctis animabus. Nam complet desiderium omnis recte Deum Patrem orantis. Petimus enim ex doctrina magistri veritatis non induci in temptationem, sed liberari a malo. Hoc donat nobis caritas, prout ex Psalmo isto instruimur. Nam nemo sperat adiutorium nisi ab illo, qui ipsum diligit, neque petit adiutorium ab adversario, sed ab eo, in quem sperat contra adversarium. Unde 142vb qui recognoscit se impotentem contra adversarios, humiliat se petendo adiutorium. Humilitas re¬conciliat eum quem offendit, si ille est qui nihil odit omnium. Apud eum enim est copiosa mise¬ricordia. Unde «qui habitat» sub tali rege optimo et altissimo, scilicet Deo, tamquam oboediens et fidelis subditus diligens dominum suum et hoc in observantia legum et mandatorum eius osten¬dens, assequetur dilectionem creatoris sui, qui non potest non diligere diligentes eum, cum sit ipsa bonitas sine invidia et ‹acceptione persona¬rum› se communicans «omnibus» ipsam «invo¬cantibus». Talis enim sic «in adiutorio altissimi» habitans et qui «in protectione» ipsius «Dei caeli commorabitur», secure dicere poterit, quae se¬quuntur in Psalmo. Attende quia dicit «habitat» et «commorabi¬tur». Nam non sufficit de praesenti subesse eius imperio quasi incola regni seu ecclesiae uti chri¬stianus, sed requiritur perseverantia, ut nunc ha¬bitet et in futurum commoretur fidelibus regni. Nam defensio cessat, ubi deficit quis esse sub¬ditus. Audiamus igitur quid anima caritate habituata dicet. Ait Propheta: «Dicet domino: Susceptor meus es tu et refugium meum; Deus meus spe¬rabo in eum». Hoc si recte intelligitur, dicit ani¬ma iesuana. Iesus enim salvator dicitur. In anima igitur, in qua est Iesus sponsus, «dicet» anima sponsa «domino»: ‹Tu, domine mi, es susceptor meus, tu es refugium meum, tu es Deus meus, et in ipsum Deum meum sperabo.› Amor enim di¬vinus salvat ab omni impugnatione vitiosae co¬gitationis, et – in solo Christo in plenitudine in¬ventus – de cuius amoris plenitudine omnes amantes formam amandi recipiunt. Unde anima christiformis iesuana dicitur, quia in ipsa et gra¬tia amati salvans. Et cur ipsum, quem amat christiformis ani¬ma, spem refugii nominat, subiungit: «Quoniam ipse liberavit me de laqueo venantium et a verbo aspero». Est laqueus eorum, qui venationem ex¬ercent, et «anima» uti «passer» ingenio adversarii irretiatur et capitur. Unde dolosus salutis inimi¬cus sathan tenet ipsam animam ligatam amore corruptibilium. Sed amor divinus liberat, amor enim amore expellitur sicut clavus clavo et amo¬re divino 143ra liberatur anima, quia redditur suae nobili libertati, ut ad bona opera sit libera quasi ‹passer contrito laqueo› ad volandum quo velit. Difficile redditur facile: sicut difficile est iustiti¬am perfici, hanc amor reddit facilem, quando reddit delectabilem. Tunc regnat in nobis amor Dei per iustitiae libertatem, quasi in suo regno fecit nobis regnum. Hoc enim regnum cotidie optamus in nobis advenire, dum dicimus «adve¬niat regnum tuum». Dicitur etiam et «a verbo aspero». Nam ver¬bum asperum offendit et timorem servilem in¬cutit. Sed divinus amor liberat a tali. Nam amans non curat obiurgationes mundi, a cuius laqueis liberatus est, «cum nihil habeat» in mundo quod timeat perdere. Deinde spiritus seu doctor amoris subiungit dicens: «Scapulis suis obumbrabit tibi et sub pen¬nis eius sperabis». Ac si diceret: Alleviatur omne difficile per divinum amorem. Nam ardorem, quem infundit, scapulis suis obumbrat et tem¬perat. Quando enim sufferentia poenarum dif¬ficilis fit, succurrit amor quasi si amatus suis propriis scapulis obumbrando poenas mitigaret aestuantis solis, uti in primogenito filio dilectis¬simo Christo nostro reperimus. Nos obumbrat suis scapulis. Nam amor ipsum duxit, ut poenam mortis subiret, et hoc cum voluntate. Passus est enim «quia voluit». Quod enim erat terribilissi¬mum, scilicet mori, factum est voluntarium, quia ‹maiorem caritatem nemo habuit›. Hic «primo¬genitus» omnium caritatem habentium scapulis suis omnes in caritate existentes obumbrat con¬fortando, qui ait: «Confidite», quia «ego vici». Sic in umbra eius erit delectabile poenas sufferre, quae sufferentia est purgativa, quasi cum sapone lavantur sindones, ubi est pinguedinis unctio ad¬mixta acredini, ut sic fiat abstersio in profundo sine laesione. «Caritas» enim, quae «operit mul¬titudinem peccatorum», unctio est, quae celando sive operiendo ‹delet chirographum› absque do¬lore, sicut oleum adveniens chartae tollit sine abrasione et laesione chartae opacitatem tene¬brosam et facit ipsam lucidam et transparentem subito ex sui praesentia, et ita manet semper oleo non recedente. Sic est unctio, 143rb quae purgat animam, scilicet divinus amor omnem animae tenebram occultans et eam splendidam et dei¬formem faciens. Dicit spiritus: ‹Et sub umbra eius sperabis›, ac si diceret: Tu, anima amans Deum, non diffidas in «umbra alarum» dilecti protegi. Nam «spes non confundit». Sive enim Deum amatum ut ho¬minem sive ut aquilam concipias, duceris in um¬bra dilecti, qui tibi ‹scapulis aut pennis› obum¬brabit; et consolationem contra languorem ardo¬ris amoris dabit, si vere amas, quia talis sine spe non est firma, quae nutrit amantem. Et in Can¬ticis sponsa gloriatur ‹sedere in umbra desiderati›. «Scuto circumdabit te veritas eius; non ti¬mebis a timore nocturno». Dicit Apostolus cari¬tatem ‹congaudere veritati›. Nam verus amor Dei animam ab illusione diaboli protegit. Ille enim, qui amatur, verax est et sua veritate quasi scuto circumdat sponsam suam, animam scilicet, quae casto amore ipsum solum diligit. Habet igi¬tur Deus bonam voluntatem ad illam, quasi ut scuto coronatur seu circumdatur, prout Psalmo 5o dicitur, contra deceptiones. Nam ubi est amor Dei, ibi est lumen illuminans, ita quod ‹magister ibi adest›, qui omnes ‹nocturnos timores› abigit, et est unctio docens, ita quod alio magistro ani¬ma non indigebit, ut Iohannes in canonica dicit. Amor itaque Dei excludit omnem tenebram nocturnam uti religionem intranti occurrit cor¬poris incommoditas in ieiunio et vigilia quasi quidam nocturnus timor. Sed amor, qui in pati¬endo delectationem inducit, veritatis scuto abicit tenebram hanc seu aliam falsitatem, quae timeri solet quasi deceptoria et seductoria phantasmata terrent et timentur. Amor igitur Dei circumdatur veritate et virtute seu scuto veritatis. Nam in caritate existens verum dicit verbo et virtuose agit facto. Virtus et veritas sunt individui comi¬tes amoris Dei. Deinde sequitur: «A sagitta volante in die, a negotio perambulante in tenebris, ab incursu et daemonio meridiano». Ac si diceret: Non ti¬mebis tu anima amans creatorem laedi a sagitta volante in die. Nam sunt varii tentationum modi, quibus anima tentatur, ut recedat a vero Dei amore. Sunt enim quaedam manifesta, quaedam latentia et quaedam, quae violentiam inferre vi¬dentur. Anima confoederata Deo tentatur abduci et fugari per sagittam volantem in die. Sunt au¬tem illae sagittae apparentes suasiones ad appe¬tendum gloriam mundi, quo rabbi nominentur, atque etiam rationes, quo modo 143va contra veritatem arguunt ‹sapientes huius mundi›, qui creationem et Dei providentiam negant et qui contra virtutem castitatis introducunt concupiscentiam carnis naturalem insequendam, aut fortius invadunt qui¬dem per ‹negotium perambulans in tenebris›, uti sunt haereticorum dogmata, in quibus latet neg¬otium deceptoris contra veritatem et contra vir¬tutem, quae est paupertas spiritus. Cupiditas seu concupiscentia oculorum per mundum suadetur, quasi felicius sit abundare quam in ‹spiritu pau¬perem› esse, cum ‹beatius sit dare quam acci¬pere›, et qui nihil habet, dare nequit. Est adhuc fortissima tentatio ‹incursus meri¬diani daemonii› contra veritatem, ubi claro die rationes contra fidem miracula probare videntur. Iste enim est incursus violentans, cui difficulter resistitur. Sicut magi in Aegypto contra Moysen meridiano daemonio usi sunt, sed digitus Dei fortior repertus est. Sic erit Antichristus daemo¬nium meridianum, et hypocritae et pharisaei sunt eius membra. Est etiam incursus daemonii illius contra virtutem humilitatis superbiam vitae persuadens, quasi principari sit divinum et prae¬esse meritorium, quae sunt rationes meridianae sive clarissimae. Sed daemonium incurrit, quod sic ambire suadet dignitates, ut profundius ex altiori gradu praecipitentur et sibi subiciantur. Unde Propheta videns has tentationes omnes, ‹qui non habitant in adiutorio Altissimi›, vincere, ad Deum loquitur dicens: «Cadent a la¬tere tuo mille et decem milia a dexteris tuis, ad te autem non appropinquabit». Et sunt quidem quasi Deo laterales sicut angeli, alii quasi iusti sub ducatu Dei, tertius vero est infidelis, qui non appropinquabit. Et ex primis multi deficient in tentatione; sic de secundis. Et tertius numquam appropinquabit. Et Christus «similitudinem» de his posuit: de tertiis semen «circa viam», quod non natum «conculcatur» et «volucres caeli» sci¬licet spiritus maligni rapiunt antequam fides; de secundis semen in bona terra, cum quo ‹simul spinae oriuntur et suffocant›; de primis semen «supra petram», quod «natum aruit», quia veni¬ente ‹tentatione› defecit. Posset fortassis etiam intelligi quod spiritus loquitur Deum amanti, quo modo scilicet per¬venient 143vb adversarii usque ad latus eius, aliqui prope dexteram virtutis ad impugnandum; sed ‹cadent a latere mille et dextera decem milia› ob ‹adiutorium altissimi›, et ‹ad te non appropinqua¬bunt›, ut nocere possint, sive ‹cum sagitta sive negotio› fraudulento sive aperto et terribili quasi ‹daemonium incursu› repentino. Et sequitur: «Verumtamen oculis tuis consi¬derabis et retributionem peccatorum videbis». Tu anima, ‹quae habitas in adiutorio altissimi›, «oculis tuis considerabis» divinam protectionem et «videbis retributionem», quam habebit pec¬cator persequens te, et dices hoc: ideo sunt, De¬us meus, «quoniam tu es spes mea» et quia «al¬tissimum posuisti refugium tuum», in rege cae¬lorum omnipotenti, ideo «non accedet ad te ma¬lum», quia ipse enim, ‹cui credidisti› et ‹in quem speras›, te ‹liberat ab omni malo›. Et propterea «flagellum» punitionis «non ap¬propinquabit tabernaculo tuo», sed benedictio, qua omnes, qui Deum timent filiali timore, be¬nedicuntur. Es enim in tabernaculo tuo securus et, dum pergis, similiter, quia «angelis suis man¬davit de te, ut custodiant te in omnibus viis tu¬is». Non solum eris securus ab hostibus, sed sine fatiga et laesione eris, quia ipsi angeli «in mani¬bus portabunt te, ne offendas ad lapidem pedem tuum», neque aliquod ferox sive venenosum ani¬mal poterit tibi nocere, quia «super aspidem et basiliscum ambulabis et conculcabis leonem et draconem». Ecce quo modo qui ad Deum re¬fugit, ab omnibus periculis et terroribus tutus est et sub hic expressis omnia, quae dici aut cogitari possunt, comprehenduntur. Deinde ille in omni loco securus est, quia secum est Dominus per angelum custodem. Nam diligentis Deum tabernaculum sanctum est. «Si quis» enim «diligit» Deum, ad ipsum De¬us Pater et Filius ‹venient› in Spiritu Sancto ‹mansionem apud ipsum facientes›. Ideo flagell¬um correctionis non potest appropinquare, cum ibi nihil corrigendum sit. Diriget angelus seu ra¬tio pedes affectionis viatoris per amorem Deum continue accedentis, ne ad infidelitatem pedem offendat. Sancta autem voluntas, quae in se gerit virtutem omnipotentis virtutis, secure incedit «super aspidem et basiliscum», scilicet omnem venenosam 144ra machinationem maligni, et concul¬cat ferocitatem ‹leonis et draconis›, hoc est om¬nem adversariam potestatem. Et causa huius protectionis est, ait Deus: «Quoniam in me speravit, liberabo eum; prote¬gam eum, quoniam cognovit nomen meum. Cla¬mavit ad me, et ego exaudiam eum; cum ipso sum in tribulatione; eripiam eum et glorificabo eum. Longitudine dierum replebo eum, et osten¬dam illi salutare meum». Attende quia dicit «quoniam in me speravit» etc. Sperare non potest incredulus nec inimicus. Sperans est, in quo est fides et amor. Dicit «pro¬tegam eum, quoniam cognovit nomen meum». Ecce spes et cognitio nominis Dei sunt causa protectionis. Quia enim nomen Dei cognoscit quod nobis Deum manifestat, non potest non sperare in eum, «quoniam bonus, quoniam in saeculum misericordia eius», quam largitur «a progenie in progenies timentibus eum». Est enim ‹misericordia eius super omnia opera eius›. Cognitio nominis subinfert spem gratiae, sicut cognitio nominis ignis de se sine invidia calorem communicantis dat certam spem accedenti, ut calefiat. Qui autem sperat se gratiam consecu¬turum, clamat, et qui nihil denegare potest, ex abundantissima plenitudine gratiae sine mora ex¬audit. Hoc exaudire est Deum advenire et adesse «in tribulatione» et eripere ipsum et victoriosam gloriam reportare. Si igitur in Deo sperans cla¬mat pro «longitudine dierum», ait Deus, ipsum «saturabo» seu «replebo» diuturnitate temporis, et demum «ostendam illi salutare meum». Haec ostensio est felicitas, ubi Deus Pater suum sa¬lutare, hoc est Iesum Filium et Filius Patrem ostendit. Nam videre Patrem et Iesum suum Fi¬lium, quem misit in Spiritu Sancto, qui est cari¬tas, est habere vitam aeternam. Hoc videre est frui cognito Deo datore vitae, qui erit in cogno¬scente «omnia in omnibus» etc.