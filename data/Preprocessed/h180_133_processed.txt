Cod. Vat. Lat. 1245 fol.40va «Ego si exaltatus fuero a terra, omnia» ‹ad me traham›. Johannis 12o et in evangelio. Considera, quia dicit «exaltatus» etc. Illa exaltatio est humiliatio, humiliatio est exaltatio etc. ‹propter quod exaltavit eum› etc. Praefatio dicit: «Qui in ligno vincebat» etc. «Princeps huius mundi» per medium ‹ligni in horto deliciarum› persuasit exaltationem us¬que ad scientiam deorum, et sic «decepit» ho¬minem et vicit eum. Et victus est per lignum non deliciarum, sed tormenti. «Contraria con¬trariis curantur». Perdita est oboedientia in ligno, et recuperata est in ligno etc. Considera, quo modo textus evangelii vide¬tur ambigue scriptus per evangelistam. ‹Turba› enim resumit et dicit: ‹Quo modo dicit: Oportet Filium hominis exaltari?› «Quis est iste Filius hominis?» Et Christus dicebat: «Ego si exaltatus fuero». Sed Johannis tertio bene dicitur: «Sicut Moyses exaltavit serpentem» ‹in eremo›, ‹ita oportet Filium hominis exaltari›. Unde ista verba hic posita per evangelistam non videntur alia quam illa, nec forte alio tem¬pore Cod. Vat. Lat. 1245 fol.40vb ista dicta quam illa; sed Christus vide¬tur dixisse in aperto illa verba, quae ibi ponun¬tur, ad quae turba respondet. Et intellectum illorum verborum dixit Jesus suis et non tur¬bae, ut ipse dixit alibi, quo modo ‹aliis loque¬retur in parabolis, sed suis sine parabola› etc. Item nota, quod Johannis tertio et hic (Joh.3o) duo exempla ponuntur, quare oporte¬bat Christum sic mori: Ibi (Joh.3o) ponitur, quod «sicut Moyses exaltavit serpentem» etc., hic, quod «nisi granum frumenti» etc. Evangelium: «Nunc iudicium est mundi». Quando Christus aperuit aliam esse vitam, ad quam aspirare debemus, et hunc mundum illi contrariari, quia «in maligno positus est», scilicet in ‹concupiscentia carnis, oculorum et superbia vitae›, tunc fuit «iudicium mundi». Nam mundus habuit pro fatuitate illud, quod Christus de alio mundo evangelizavit, et iudi¬cavit hoc non esse verum, et condemnavit veritatem et voluit illam extinguere etc. Et nota: Quale iudicium habuit mundus de veritate, quam ita punivit quasi falsitatem, ta¬lem iudicium habet veritas de hoc mundo. Nam veritas «non est de hoc mundo», regnum veritatis non est regnum huius mundi. Id igi¬tur, quod secundum hunc mundum videtur bonum et eligendum, quia sensui delectabile et animalitati, iudicatur per veritatem con¬demnandum, extinguendum et morti traden¬dum, ut deleatur de regno veritatis memoria eius, sicut mundus memoriam veritatis delere voluit de hoc mundo. Quando autem haec verba Christus locutus est, ut patet ex serie litterae, tunc erat prope passionem, ubi iudicio mundi subiectus quasi peccator condemnatus, quia iudicium mundi non est in luce, sed tenebris, ideo de luce non potuit recte iudicare; sed ignorabat lucem, quia «eam tenebrae non comprehenderunt», ‹licet inter eos foret et luceret›. Unde orat Christus pro crucifigentibus eum tamquam pro ignorantibus. ‹Ignorantia tenebra est intellec¬tus›. Lux autem scientia est, Scientia non ha¬bet inimicum nisi ignorantem etc. Sequitur: «Nunc princeps huius mundi eicie¬tur foras». Eo tunc, quando mundus putabat se libera¬tum ab impugnatore, scilicet veritate, quae in¬carnata detexit vilitatem mundi, Cod. Vat. Lat. 1245 fol.41ra ‹princeps mundi eiciebatur de regno suo foras›, scilicet regendi principatum. Et subdit: «Ego si exaltatus fuero a terra», ‹omnia ad me traham›. Habuit «princeps huius mundi», scilicet «te¬nebrarum», sub se omnia, et iudicabat Chri¬stum – qui detestatus est principatum suum et nisus est ipsum principatum expellere, sicut lux expellit tenebras – expellendum de terra et crucifigendum, ut potentatus eius sic liberare¬tur ab angelo devastatore. In hoc iudicio, quod erat iudicium carens luce, deceptus est «princeps» ille «tenebrarum», et veritas hoc mundo praedixit, qui ait: «Ego» etc. Quasi di¬ceret: Non sic est, quia iudicium mundi putat per mortem meam principatum suum securio¬rem; immo hoc aget exaltatio mea in cruce, quod tunc principatus mundi destruetur et de potestate «principis tenebrarum» liberabuntur omnes, qui ‹captivi sub ipso detinentur›, et «ad me», ‹qui sum veritas› immortalis, «traham omnia». Hoc verum est, quod regnum Christi coepit esse magnum per mortem in cruce in testimo¬nio sanguinis, quando mundus putabat esse penitus ‹missum foras›. ‹Mittebatur principatus tenebrarum foras›, quando iudicabat principa¬tum lucis extinctum. Nam ad mortem seque¬batur gloriosior resurrectio, quae ostendebat veritatem immortalem et eius principatum perpetuum. ‹Turba dixit›: «Nos audivimus ex lege, quod Christus manet in aeternum. Quomodo tu dicis: Oportet exaltari Filium hominis? Quis est iste Filius hominis?» Per illa verba aperte turba se in ‹tenebris ignorantiae› esse ostendit. Respondit enim turba ad verba, quae Christus dixit, et haben¬tur Johannis tertio, scilicet quod ‹oportet Fi¬lium hominis exaltari›, et interrogat, ‹quis iste sit Filius hominis›, et non audivit vel non in¬tellexit, quia Jesus est ille, qui dixit: «Ego si exaltatus» etc. Si igitur ‹ex lege audivit turba› ‹Christum in aeternum manere› et hic dicit Jesus: «Ego si exaltatus fuero» etc., erit igitur ipse Christus, qui non minus manebit, si ‹exaltatus fuerit›. Exaltatio enim adaugebit regnum. Putabat turba Christum non ‹remanere in aeternum›, si in cruce ‹exaltaretur›, seu illum non esse Chri¬stum, qui ‹exaltaretur› in cruce. Et propterea respondit et dixit Jesus: «Ad¬huc modicum lumen in vobis est», hoc scilicet ostenditis ex verbis. Nam non capitis Cod. Vat. Lat. 1245 fol.41rb Chri¬stum ‹manere in aeternum›, licet moriatur in cruce. Subiungit: «Ambulate, dum lucem habetis, ut non tenebrae vos comprehendant». Nam ipse erat ‹lux mundi›, qui «illuminat omnem hominem», et admonuit eos in lumine illo ve¬ritatis, quam lux illa in mundo evangelizando spargebat, quod erat «lumen fidei», ambulare, ne, si non facerent, contingeret eos ‹compre¬hendi in tenebris›. Et declarat se dicens: «Qui ambulat in tene¬bris, nescit quo vadit». Ecce, quod ‹tenebris› dicit ‹ignorantiam›! Unde qui non credit, condemnabitur, quia ‹comprehensus est in tenebris›. Et ‹qui nescit, quo vadit›, ille condemnatus est. Intellectus enim est semper ambulans, quia habet viva¬cem naturam, et nisi ‹lumen› habeat ‹fidei›, quod sequatur, manet in tenebris, quia ‹nescit, quo vadit›, et haec est mors eius, sicut si ocu¬lus est apertus in tenebris quoad delectatio¬nem vitae sensibilis, mortuus est; non enim vi¬det. Declarat autem Jesus se lucem et ‹lumen› lucis esse ‹fidem›, et per fidem attingi ‹filiatio¬nem lucis› seu ‹hereditatem›, quam intellectus ambulando quaerit, et dicit: «Dum lucem habetis, credite in lucem, ut filii lucis sitis». Ex quo textu habes, quod ‹turba seu mun¬dus› iste debet habere Christum pro luce, quia «lux vera». Et non est opus nisi credere in eum, ut ‹filii huius mundi›, filii Adae terreni, filii ‹tenebrarum et ignorantiae›, filii mortis etc. fiant «filii lucis» caelestis sapientiae et vi¬tae aeternae. ‹Serpens aeneus percussos ab ignitis serpen¬tibus, si inpiciebatur, sanabat›. Nota, quo modo ‹serpens aeneus› gestabat solum vivi serpentis similitudinem, et tamen curabat. Non curabat, quia aeneus, nec quia habuit figuram ‹serpentis igniti› et venenosi, sed ideo, quia vis quaedam supernaturalis su¬peraddita fuit figurae, ut contra malitiam na¬turae ‹serpentis igniti› praevaleret. Nec sana¬bantur ‹percussi› a ‹serpenti ignito›, nisi pro salute ‹accederent› ‹serpentem aeneum› et in¬tuerentur ipsum tamquam salvatorem etc. Pendet mortuus Christus in cruce, et est corpus illud a vita humana separatum incor¬ruptibile, quia «non» «dabis sanctum tuum vi¬dere corruptionem» propter unionem virtutis incorruptibilis. Nam mansit corpus unitum di¬vinitati. Corpus illud non sanat, quia mor¬tuum, nec figura humana, sed vis supernatura¬lis. Neque sanat vis illa Cod. Vat. Lat. 1245 fol.41va sauciatum a serpente, nisi ‹accedat› et ‹intueatur Christum tamquam salvatorem›. Credens enim assequitur salutem. Omnis hominis infirmitas venit ex decep¬tione serpentis, immo et mors et mors animae, quoniam parentes nostri primi mortui fuerunt quoad vitam animae, quando ceciderunt in inoboedientiam. Et datus est nobis Jesus homo ut alii homi¬nes, qui quamvis factus sit «obprobrium homi¬num et abiectio plebis» et «cum iniquis repu¬tatus» et «crucifixus» et «mortuus», habet ta¬men ‹spiritum vitae et immortalitatis›, per quem ad vitam se ipsum resuscitavit et resus¬citabit mortuos. Nam, «qui in monumentis sunt, audient vocem eius». Si dicis: Quo modo fuit vis vivificans cum mortuo?, respondeo: Sicut vis salvationis cum aeneo serpente. Sed si quaeris: Quo modo agendum, ut Christus vivificet in cruce?, respondeo: Modo, quo agebat latro, qui credidit ipsum Salvato¬rem et sibi confessus est – nam dixit: Nos «digna factis recipimus» –, et tunc orandus est: «Memento» etc. Unde petiit, ut in memo¬ria ‹vitae› esset ‹in regno› ‹vitae›, qui proxime erat iusto iudicio in cruce moriturus. Quid respondit ‹Vita› in ligno? «Hodie me¬cum eris in paradiso». Paradisus locus, ubi non solum vivitur, sed delectabiliter secundum omnem plenitudinem laetitiae vivitur. Impetravit latro per mortem transire in vitam cum Jesu, quem similiter ‹oportebat mori et ita intrare in gloriam›. Et nota, quo modo impetravit esse in me¬moria ‹vitae› ‹in regno vitae›, et dixit Jesus: «Mecum eris». Qui igitur est in memoria ‹vi¬tae›, est cum ‹vita›: ‹In memoria aeterna erunt iusti›; damnati sunt ‹traditi in oblivionem› ‹vi¬tae›, quae est ‹in regno› ‹vitae›, scilicet ‹para¬diso›. Sunt enim ut ‹vulnerati in sepulchro›, quorum non est ‹memoria›. Et attende, quod nisi cum Christo nemo esse potest in paradiso. Nuptiae enim sine sponso non sunt possibiles, et gaudium, quo modo invitati haberent, quando sponsus abes¬set, cum gaudium omnium sit in gaudio sponsi? Quid meruit Christus? Hoc meruit, quod, si¬cut «pro omnibus mortuus est», ita nemo sine ipso vivere possit, ita quod ipse, qui est iu¬stificatio omnium per mortem, sic est vita et gaudium omnium etc. Item similitudinem grani alibi habes expo¬sitam. Nota bene, quo modo «hoc signum Cod. Vat. Lat. 1245 fol.41vb crucis erit in caelo, cum venerit Domninus ad iudi¬candum». Modo pendet ante te in signo ipsa misericordia, ‹vas plenum misericordia›, ut in cruce ‹misericordiam assequaris›; tunc iudica¬beris per crucem. O quam terribilis erit illa crux omnibus, qui ‹misericordiam assequi› neglexerunt! Nam ‹qui non recipit crucem et sequitur eum, non est dignus› cum crucifixo esse. Si superbus et arrogans et invidiosus et in¬oboediens – et ita de singulis delictis – non poteris habere societatem cum crucifixo, sed iudicaberis terribili separationis sententia. Item, quo modo ascendere debemus ad cru¬cem, ubi pendet misericordia. Dicit textus Christum ‹exaltatum a terra tra¬here omnia›. Si debes ascendere, oportet, quod traharis, quia dicit, quod ‹nemo venit ad eum, nisi Pater traxerit eum›. Oportet autem ‹linquere› terram, quia ipse, ad quem tendis, ‹exaltatus est› a terra. Oportet igitur elevari super terrenam naturam Adae, ut ad caelestem ascendas etc.