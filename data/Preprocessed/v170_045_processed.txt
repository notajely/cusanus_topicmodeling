133r lin.29 «Alleluia. Dies sanctificatus illuxit» etc. Hodie iuxta promissa explicaturus adveni Christi Domini nostri temporalem nativitatem, scilicet quo modo ipse Christus «de virgine Maria natus» sit. [Oremus.] Evangelium: «Pastores loquebantur» etc. Et quia nunc audivimus ex evangelio testes nativitatis Domini nostri Jesu Christi, merito decantamus: «Alleluia. Dies sanctificatus» etc. Primo autem videamus de causa et utilitate in¬carnationis, secundo de modo incarnationis, tertio: Qui sunt illi, qui utilitatem incar¬nationis consequuntur, et qui sunt, qui non consequuntur? Et subiungamus orationem. Circa primum est advertendum, quod homo creatus est ‹die sexto› et est completio crea¬turarum. Et sicut omnes dies ante sextum osten¬dunt omnia creata finem capere in homine, ita homo in se finem non habens, sed in «die septimo» ad hoc creatus fuit, ut in ‹sanctifi¬catione et benedictione› Dei, quae est supra omnem creaturam, ‹quiesceret›, in apprehensione «vitae» et «lucis aeternae», in «die septimo». Sed homo ad hoc, ut de sexta die transfer¬re[re]tur in requiem, iussus est in oboedientia stare et exspectare, ut ille eum in quiete collo¬caret, qui ipsum ‹de terra› finxit et in ipsum «spiraculum vitae inspiravit». Sed homo cecidit etc. 133v Duplex consideratio causae incarnationis: Quidam ipsam considerant, prout angelus pastoribus locutus est, quod causa sit salvatio et perfectio et quies omnium creaturarum, ac quod creatura rationalis non potuit rationabi¬lem vitam participare in complemento pacis desiderii, nisi Verbum assumeret rationalem creaturam. Alii considerant incarnationem, ut respicit restaurationem casus hominis per praevaricati¬onem. Et haec est catholicorum plerumque. Possumus tamen resolvere ambas in unam et dicere, quod incarnatio facta est, ut omnia finem, ad quem creata sunt, in Verbo conse¬quantur, sive sit homo, qui a fine per pecca¬tum deviavit in parente vel per se. Dico incarnationem Verbi esse complemen¬tum et quietem creationis. Nam in illo opere quiescit potentia in se ipsa, ut alibi habes. Creata enim quacum¬que creatura cuiuscumque perfectionis perfectior potuit creari, quantum erat ex parte potentiae Dei. Sed quando creatura in ea est perfectione, quod in Deo suppositatur, completa est poten¬tia creandi, quae est Deus, quoniam tunc non est medium inter creaturam et Creatorem et est unio, qua nulla strictior esse potest. Et hinc est quies potentiae in se ipsa. Et quia homo est complicatio creaturarum, non potuit creatura assumi a Creatore in uni¬tate suppositi, in qua omnis creatura quietem in sua natura attingeret, nisi in natura humana assumpta. Et hoc modo dicimus Christum ‹primogeni¬tum omnis creaturae›; non secundum divinita¬tem tantum, sed ut Christum, ‹Deum et homi¬nem›; non ex apparitione temporis, quia «Ver¬bum aeternum», in quo suppositatur creatura, ante omne tempus est. Et Christus sic est «ante omnem creaturam». Et apparitio, quae venit in tempore quoad nos, non mutat primogenituram quoad Crea¬torem, cuius est creatura, sicut in mente arti¬ficis prius est, quod est perfectum, scilicet domus ipsa, quae tamen est ultima in exsecu¬tione etc. Ita quidem dicimus ‹omnia facta propter ipsum›, et quod ipse sit prior. Et ‹quia ipse est unus, est unus mundus›. Et propter ipsum omnia, quae in mundo sunt, id sunt, quod sunt. Unde Christus dicit: ‹Antequam Abraham esset, ego sum› etc. Et sic ait Christus Jo¬hannis 3o, quo modo ‹missus sit in mundum, ut mundus salvetur per ipsum›. Et considera bene et subtiliter, quo modo ‹apud Deum non est tempus› et omnia, quae sunt praeterita et futura apud nos, apud ip¬sum sunt praesentia. Et non est Adam ante Christum nec Christus ante Adam apud ipsum. Si igitur concipis omnes creaturas simul, uti sunt semper «in conspectu Dei», illa pluralitas creaturarum ita per nostrum intellectum plura¬liter concepta apud Deum in quadam unitate or¬dinis exsistit. Et sic prior Christus, «principium» et «caput»; sicut si conciperes alicuius regis familiam totam simul, qui haberet filium, tunc ad hoc, quod sit una curia unius regis, ex multitudine ordo est, quia prior inter familiam est filius, qui est caput familiae et princeps, deinde magister cu¬riae, deinde comites etc. In hoc ordine non respicitur ad tempus, quia filius, etsi sit in tempore iunior, inter familiam tamen est prior etc.