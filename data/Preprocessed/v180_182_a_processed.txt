Cod. Vat. Lat. 1245 fol.81vb «Una oblatione consummavit in aeternum sanctificatos.» Ad Hebraeos 10o. Quaeritur de oblatione, quo modo «una con¬summavit in sempiternum sanctificatos». Re¬spondetur quod Paulus ad Hebraeos nono ca¬pitulo introducit omnia paene sanguine mundari vel sanctificari, in quo figuratum fuit quod sine sanguine non fieret purificatio. Sed alia est purifi¬catio visibilium et corporalium sive animalium, alia conscientiarum sive rationalium. Conscientia enim non nisi in rationali natura reperitur. Si igitur repe¬ritur in Veteri Testamento hominem exteriorem ab immunditia Cod. Vat. Lat. 1245 fol.82ra carnis sanguine purgatum, ita quod ipse, cui ingressus tabernaculi fuit per le¬gem prohibitus, purgationem recepit, ut intraret visibile tabernaculum, sic etiam per sanguinem purgatio credebatur in his signis fieri debere pec¬catorum, quae impediebant hominem intrare ve¬ritatem tabernaculi, scilicet cuius Moyses vidit exemplar in monte seu altitudine contemplatio¬nis, ubi in spiritu vidit, prout sibi Deus ostendit. Deus enim non nisi veritatem ostendit. Unde ad intrandum in ipsam exemplarem veritatem requiritur quod rationalis spiritus, qui solum in¬trare potest, sit purgatissimus, multo plus quam corpus lotum baptismate vel sanguine aut aqua expiationis, quando digne debuit tabernaculum manufactum intrare. Sed considerandum quod sanguinis aspersio etiam fuit signum foederis et pacificationis inter Deum et populum suum, Exodi 24o, et voca¬batur «sanguis testamenti». Unde nota, ut habe¬tur Levitici 17o: Oblatio sanguinis fuit instituta, quia «anima carnis est in sanguine», et Deus de¬dit illum, ‹ut super altare fiat sanguis piaculum pro animabus›, et ideo prohibitum est sanguis, ne comedatur, ut ibidem. Unde redemit homo sanguine animalis, in quo erat anima carnis, ani¬mam suam, quae fuit obnoxia peccato. Et ut in eodem capitulo Levitici et Exodi 22o et in cantico «Audite caeli» habetur, fuit intro¬ductum a daemoniis quod eorum cultores offe¬rebant hostias. Putabant enim quod daemones aerei fumo animalium ustorum pascerentur. Et secundum quod erant diversa daemonia, diversa fecerunt eis sacrificia et crediderunt sic placare spiritus, ut assequerentur temporalia ab eis. Unde instituit Moyses, ut ibidem legitur, quod nequaquam ultra immolare deberent filii Israel cultores unius Dei in campo tales hostias, sed apud tabernaculum testimonii foederis culturae unius Dei, ubi sanguis fundi deberet etc. Et nota, ut habetur Exodi 8o: Tunc Moyses ista sacrificia animalium fieri voluit, ut tolleret idolatriam Aegyptiorum, qui colebant illa ani¬malia, a quibus receperant vitae adiumenta, ad ostendendum Deum verum esse illum, cui dii Aegyptiaci offerri deberent. Deinde, Cod. Vat. Lat. 1245 fol.82rb videns in immolatione daemonia sibi honorem vindicasse, instituit, ut non fierent immolationes in campo et lutis, sed in loco uno, ubi erat tabernaculum testimonii unius Dei. Et sic habes, quo modo convertit culturam deorum et sacrificia eorum in culturam unius Dei. Consideremus igitur ista, et quo modo Moy¬ses divisit sanguinem duodecim vitulorum seu hostiarum pro duodecim tribubus Israel, post¬quam aedificavit altare Domino in radice montis Sinai, in duas partes. Unam obtulit super altare, aliam recepit in crateres, et lecto libro legis et responso populi audito quod omnia facerent, aspersit ex cratere sanguinem super populum, et dixit: «Hic est sanguis foederis, quod pepegit Dominus vobiscum super cunctis sermonibus istis», ut Exodi 24o legitur. Ex his patet quod effusio sanguinis reperitur facta duplici de causa: aut pro purgatione seu expiatione aut pro testi¬monio foederis seu confirmatione omnium ser¬monum. Sed quod effusio sanguinis taurorum et ani¬malium pro peccatis non placuit Deo, ita quod populus crederet per huiusmodi sanguinem purgari conscientiam a peccatis, deducit Paulus ad Hebraeos allegando prophetas. Sed quod verbum Domini, quod dedit animam, etiam sit hostia quae tunc exspectabatur, ut animam cum sanguine offerret pro purgatione animarum, probat ex verbo illo: «Ecce venio», scilicet ego venio, qui sum veritas, cuius figura in hostiis praecessit. Similiter et hostia, quae in suo san¬guine effuso et sparso debebat testimonium perhibere et firmare omnes sanctos sermones suos, haec eadem hostia ventura erat. Nam nul¬la hostia venit in mundum, quae testimonium perhiberet veritati in suo sanguine de sermo¬nibus Dei nisi illa, quae in se verbum Dei ad nos attulit. «Una igitur oblatione consummavit in sem¬piternum sanctificatos.» Et nota de testimonio eius coram Pilato, quia ait: «Ad hoc veni, ut testimonium perhibeam veritati.» Johannes Baptista venit non ut ipsa lux quae perhibet testimonium, sed ut testimonium de luce. «Et hoc evangelium praedicabitur in universo orbe in testimonium omnibus gentibus, et tunc ve¬niet consummatio», quod nota Matthaei 24o. Et Cod. Vat. Lat. 1245 fol.82va in Actibus Apostolorum apostoli se testes di¬cunt etc. Et in Apocalypsi capitulo primo et tertio: ‹a Jesu, qui est testis fidelis et verus›, ubi de hoc. Et nota quod magister Matthias su¬per undecimo capitulo Apocalypsis dicit evi¬dentissimum testimonium Christi fuisse veram esse praedicationem suam, et ideo dixisse in hora mortis: «Consummatum est», Johannis 15o. Confirmavit enim mors ut testimonium consummatum ea quae praedicavit, ut alibi habes. Hoc autem unum consummatum testi¬monium divulgatum est per apostolos, qui de testimonio testimonium perhibuerunt in ser¬mone, miraculis et morte. Unde qui hoc unicum sanguinis testimonium recipit, sanctificatur. Neque aliud testimonium maius dari potest, quia est unum consummatum omnibus suffici¬ens. Et sanguis ille omnes lavat a peccato et ignorantia. Item, adverte quod nullus hominum fuit ap¬tus, ut sibi per oblationem pacem recuperaret. Nam inter Deum et hominem non fuit amicitia sed inimicitia, ut Paulus dicit: «Cum inimici es¬semus» etc. Quare non potuit sanguis inimici re¬conciliationem facere. Nam cum ex debito om¬nes fuerunt obnoxii mortis, non potuit sanguinis effusio mereri. Et si quis innocens fuisset, adhuc pro aliis non potuit reconciliationem mereri; sed sanguis innocentissimi Christi pro inimicis fusi, ut de tenebris eruerentur, abundantissime om¬nibus meruit reconciliationem. Unde Christus est hostia pacifica, et eius sanguis est sanguis foederis Novi Testamenti. Et non mirandum, si pretium sanguinis fuit meriti infiniti, considerata humilitate illius, qui, «cum in forma Dei esset» etc., sic ‹oboedivit us¬que ad mortem crucis›, ut in epistula, et quando in oblatione non solum humana sed divina vo¬luntas concurrebant; meritum enim secundum voluntatem mensuratur. Ad hoc igitur, ut divi¬nae voluntatis pariter et humanae fuisse oblatio¬nem aperte constaret, in agonia factus est, quo¬usque humana voluntas se divinae conformaret, ex quibus unius Christi persona constituitur quae se obtulit. Considera, quo modo Christus dicit Johannis 15o: «Iam vos mundi estis propter sermonem quem locutus sum vobis. Manete in me, et ego in vobis» etc. Item, Cod. Vat. Lat. 1245 fol.82vb Paulus ad Ephesios 5o: «Christus dilexit ecclesiam et semetipsum tradi¬dit pro ea, ut illam sanctificaret, mundans eam lavacro aquae in verbo vitae, ut exhiberet sibi gloriosam ecclesiam non habentem maculam ne¬que rugam.» Et Petrus apostolus aiebat: «Verba vitae aeternae habes.» Unde qui recipit verba Christi in ipsis vitam reperiet, quia in verbis Christi est Christus, qui est vita. Miracula et mors confirmant fidem quod Jesus est Filius Dei. Qua fide habita, verba eius sunt vita. Dicit ibidem Paulus quod, sicut Christus se habuit ad ecclesiam, ita vir ad uxorem. Item, ecclesiam esse sponsam et Christum sponsum, Johannis 3o: «Qui habet sponsam» etc. Apocalypsis 18o: «Vox sponsi et vox sponsae.» Christus igitur ut vir, sponsus et caput ecclesiae fuit pro ecclesia consummata oblatio pro omnibus de ecclesia sanctificatis. Nota: Magister Matthias super Apocalypsim dicit: In Levitico in hostia Deo offerenda san¬guis fundi iubetur. Nihil enim terrenae concupi¬scentiae admixtum habere debet opus Dei. Considera, quo modo ab initio fuerunt im¬molationes et quod ‹Dominus respexit ad Abel et munera eius, qui obtulit› prout pastor ovium ‹de primitiis gregum› etc. Deinde Abraham of¬ferre voluit filium suum Isaac. Quantum hoc placuit Deo textus declarat. Nam consecutus est repromissionem etc. Ecce, qui aliquid Deo ob¬tulit quod erat sibi gratum et pretiosum, Deus recepit grate et pro magno munere. Et ideo mu¬nere Deus placabatur, et hostiae dicebantur pa¬cificae. Sed dum Christus se ipsum offerret, fuit consummata hostia. Abel obtulit Deo hostiam Deo acceptam, scilicet ex grege gratam. Abra¬ham filium obtulit, quem super omnia animalia se dempto dilexit. Et fuit Deo adeo grata hostia quod pepegit foedus amicitiae cum eo et filiis suis et descendentibus. Sed quando innocens Christus se ipsum Deo obtulit, adeo fuit grata hostia quod Deus cum omnibus hominibus, in quibus Christus per fidem est, foedus aeternum iniit pacis. Quando Deus diligitur plus quam aliquid utile et hoc in oblatione ostenditur, Deus respicit ad offerentis intentionem simul et oblationem, quae est expressio visibilis invisibilis intentionis, ut de Abel dicit textus. Et hoc respicere Dei est grate acceptare. Si vero non solum Cod. Vat. Lat. 1245 fol.83ra diligitur plus quam aliquod utile, sed plus quam omne non ipse, ut in immolatione Isaac, qui erat unicus heres Abrahae et quem Abraham plus dilexit quam omnia alia a se, illa oblatio cum offerente fuit incomparabiliter Deo acceptior. Respexit enim Deus, quantum Abraham oboedivit ei etc. Sed in Christo oblatio improportionabiliter ac¬ceptior, quia se ipsum obtulit. Inter enim amo¬rem sui ipsius et alterius non cadit proportio. Illa oboedientia fuit consummata et oblatio in infi¬nitum accepta, ut merito Christus exaudiretur in omnibus et pro omnibus, qui in oboedientia os¬tendit, quantum fidelis et quantam in se haberet caritatem. Item, attende, quo modo Christus voluit ut rex Jerusalem intrare, qui utique rex in regione intellectuali exsistit, cum sit sapientia et verbum Dei, ut ostenderetur meritum humilitatis ‹regis regum›, qui ‹usque ad mortem crucis› se humi¬liaret. Quanto enim quis altior, tanto humilitas illius maior et virtuosior. Refert Eusebius primo libro Introductorio¬rum in evangelium, quo modo Aegyptii primo oculos attollentes, caelestia admirati, solem Osi¬rim quasi multorum oculorum seu omnia per¬spicientem et lunam Ysin, quod est ‘priscam’, appellantes, quoniam sempiterna priscaque sit, cui cornua depingunt et bovem seu vaccam de¬dicarunt. Et ut post Porphyrium subiungit, non obtulerunt diis illis sanguinem, sed fruges terrae, quas ipsi quasi deos adorabant. Ea enim, dicit, diis offerebant, quibus ipsi vitam trahebant. Herbam viridem quasi productivarum terrae vi¬rium primitias manibus sumentes, diis offere¬bant. Recipientes eas, cum foliis, radicibus et fructibus simul concremabant. Et hac exhalatio¬ne et fumo caelestibus litabant ignemque inex¬tinctum in templis servabant tamquam caelesti¬bus simillimum. Ab hac exhalatione, quam Graeci ‘thymiasim’, ‘thysia’, quam latine ‘sacrifi¬cium’ dicimus, dicta est. Post hoc multum san¬guinis et hostiarum usus introductus est crudeli¬tate plenus, scilicet occisis animalibus et sangui¬ne eorum aris deorum imbutis. Plato concordat in Cratylo, dicens primos adorasse superiora, quae videbant ‘thein’, id est currere et revolvere, et hinc eos ‘theos’ appellarunt. Refert idem Eusebius Cod. Vat. Lat. 1245 fol.83rb post Philonem By¬blion, dicto primo libro, morem priscis in ma¬gnis calamitatibus atque periculis fuisse, ut civi¬tatis aut gentis princeps dilectissimum ex filiis ulciscenti daemoni quasi redemptionis praemium traderet et sic traditum mystice iugularet. Unde Sa¬turnus rex regionis Phoenicium, quem ipsi Phoeni¬ces Israelem nominant, Jeud dilectissimum unige¬nitum suum ab Anobret nympha ei genitum, quia maximo et periculosissimo bello civitatis preme¬batur regio, indutum ornatu super constructam ad hocque praeparatam aram immolavit. Dicit autem in eodem loco Eusebius, quo modo Saturnus colebatur. Nam per idolum quod habuit quattuor oculos, duos ante et duos retro, qui vicissim contracti quiescebant, alas quattuor in hu¬meris, duas pertensas quasi volaret, duas remissas quasi staret, ut significaretur ipsum dormientem videre et videntem dormire, quiescentem volare et volantem quiescere. Ceteris diis duas dederunt alas quasi Saturno convolarent. In capite Saturni duas alas posuerunt propter principatum mentis et propter sensum. Haec ibi. Vide ibidem, secundo libro, de causis, cur Aegyptii multa animalia utilitatis causa in deo¬rum numero susceperunt. Videtur autem Saturnum regem, quem Phoe¬nices Israelem nominant, secundum idolum su¬um Deum Patrem et suum unigenitum Jeud Christum, Anobret nympham Mariam et obla¬tionem crucifixionem figurasse. Item, considera, quo modo in psalmo re¬prehenditur effusio illa sanguinis, quam fecerunt sculptilibus Chanaan de filiis et filiabus suis. Et quo modo necromantia fuit in oblatione sangui¬nis et interfectione introducta, quae in se habe¬bat foedus, quod pepigerunt idolatrae cum dae¬mone cui sacrificabant. Unde si recte attendis, postquam ab initio Abel obtulit Deo ex primitiis gregum et Deus respexit ad offerentem et mu¬nera eius, tunc diabolus nisus est ad suam cul¬turam has oblationes convertere, et via scientiae incepit homo spiritus arte quadam attrahere sa¬crificiis et ligare ad statuas, prout ex Trisme¬gisto elicitur. Moyses vero nisus est destruere has malas artes, et praecepta dedit sacri¬Cod. Vat. Lat. 1245 fol.83vaficiorum cum distinctione ad cultum unius Dei. Item, advertendum, quo modo philosophi quaerentes sapientiam dicebant philosophiam esse mortis meditationem. Nam philosophi ad virtutes se contulerunt et ea quae sensibilis mundi fuerunt mortificarunt. Contemplativi enim se separant a mundo et exterioribus oculis clausis intra se oculo mentis nituntur ad sapientiam intrare. Item, quo modo Paulus allegat scripturas gentilium et observantias et Johannes Evange¬lista: «In principio erat verbum» etc. Attende, quo modo Abel iustus, quia obtulit acceptum sacrificium Deo, fuit per fratrem suum, qui fuit primogenitus Adae, interemptus, et quo modo prius carnale quam spirituale, et quo mo¬do Seth, qui fuit in locum Abel natus etc. Et vide Christum in Abel, in Cain persecutores Christi.