153ra lin.33 «Eratis aliquando oves errantes, modo conver¬si estis ad episcopum et pastorem animarum ve¬strarum», Prima Petri 2 et in epistula dominicae. Est Iesus pastor et episcopus animarum nostra¬rum. Pascit enim animas modo, quo animae pa¬sci possunt, hoc est verbo et exemplo. Et quia Iesus est verbum illud, quod est veritas, tunc se ipso pascit. Verbum enim est, unde vivit anima; et non omne verbum, sed verbum quod «veritas et vita». Sicut visus pascitur suo obiecto, ita et ratio, cuius obiectum est veritas. Omne igitur verbum non aliter pascit, nisi in eo relu153rbceat veritas. Sicut pulchritudo, quae inest visibili, movet delectabiliter visum; movet, hoc est vivificat, nam motus delectabilis vita est; sic veritas, quae inest verbo, vivificat intellectum. Pulchritudo autem inquantum vera, intantum vivificat. Veri¬tas igitur in se pulcherrima est et falsitas foeda atque mendacium turpe. Id quod pascit oculum, est pulchritudo, ut inest rei visibili, ubi non re¬peritur in se, sed in alio, non in veritate, sed in verisimilitudine et imagine aut aenigmate; ideo recipit magis et minus illa pulchritudo, quia non est substantialis. Sed pulchritudo uti est obiec¬tum intellectus, est pura et incontracta ad colo¬rem vel figuram, et est ipsa veritas, quae non recipit magis nec minus. Et ideo essentia seu quidditas est obiectum intellectus, sicut in verbo, quod latet sub littera, est pascentia intellectus, in figura vero scripturae pascitur oculus; sicut auris pascitur ex dulcedine seu pulchritudine cantile¬nae, intellectus vero de verbo contento in ipsa, de quo est cantus. Dicit autem Petrus apostolus etiam de pascen¬tia exemplari; nam exempla movent delectabiliter. Ait autem «Christus passus est pro nobis, vobis relinquens exemplum, ut sequamini vestigia eius» usque ibi: «ut peccatis mortui iustitiae vivamus, cuius livore sanati sumus». Ista est pascentia mi¬rabilis, quo modo mors pascit vitam. Mori pec¬cato est vivere iustitiae; mori littera est vivere spiritu; mori sensibiliter est vivere intellectualiter. Docemur igitur, quod voluntarie mortem subire debemus, mortificando membra nostra terrena seu concupiscentias mundi, ut vivamus intellectualiter. Sic speculans claudit oculos, ut videat intellectu. Sic delectationem intellec¬tualis vitae quaerens fugit mundanam, quam nisi mortificet, non assequetur intellectualem seu caelestem, quam mundus capere nequit, quia eam nec scit nec cognoscit, neque scire potest. Et est delectatio in spiritu, quae testatur Spiritum Sanctum, qui est pignus aeternae vitae, adesse. ‹Christus passus est nobis relinquens exem¬plum.› Nam si ipse, «qui peccatum non fecit, nec est inventus dolus in ore eius», non est passus, ut purgaretur, et tamen patienter passus, ut se¬quamur nos, qui purgari indigemus, vestigia 153va eius, multo amplius nos peccatores voluntarie pati debemus mortificando quae nobis secun¬dum hunc mundum delectabilia sunt non mur¬murando seu maledicendo, quando maledicimur, aut comminando, cum patimur, sicut Christus, cum nullus nostrum sit «sine peccato», neque umquam aliquis repertus, qui saltim «in verbo non offendit». Et sequitur: «Tradebat autem iudicanti se in¬iuste» etc. Potuit enim salvare animam suam Christus, sed noluit, quia tradidit iniuste iudican¬ti se ipsum, et hoc ideo, ut «peccata nostra in corpore suo ferret super lignum, ut peccatis mortui iustitiae vivamus, cuius livore sanati su¬mus». Quod singulariter attendendum. Nam quod mortuus est, «quia voluit», patet ex verbo «tradebat». Et quod fuit innocens, patet, quia in¬iuste iudicatus. Et quod mortuus est propter peccata nostra, patet, quia «peccata nostra in corpore suo tulit super lignum» seu crucem, ubi nos redempti mortificati sumus peccatis. Omnium igitur vere fidelium christianorum peccata consideranda sunt quasi quoddam «cor¬pus peccati», quod mortificatum est in cruce. Meruit igitur quisque salvandus in morte Christi, in quo mortuus est peccatis, ut vivat iustitiae, quae est rectitudo incorruptibilis. Verus christia¬nus non vivit nisi iustitiae, et inquantum iustus, intantum vivus, quia inquantum iustus intantum est mortuus peccatis. In quo dominatur peccatum, ille mortuus iu¬stitiae. Iustitia non cognoscit illum. Et in regione vere et iuste viventium non reperitur, nec erit in memoria aeterna, quae est liber vitae, in qua so¬lum sunt iusti. Dicit: «Cuius livore sanati sumus.» Morte eius mortuum est «corpus peccati», quo destructo oritur vita. In morte eius vita nostra abscondita est. Quare sublata morte apparet vita nostra in Christo abscondita. Livor eius est nostra sanatio. In livore et infirmitate ipsius, quam propter tol¬lere nostram infirmitatem assumpsit, est nostra sanitas abscondita; in eius tristitia nostra laetitia; in eius passione nostra impassibilitas. Sic in eius deformitate quia factus est non habens speciem neque decorem, abscondita est nostra claritas; in eius ponderositate, quia pendebat graviter et ca¬put non habens reclinatorium inclinavit se, abs¬condita est 153vb nostra agilitas; in eius vituperio et derisione nostra laus et gloria; in sua mortalitate nostra immortalitas; in sua condemnatione no¬stra liberatio; in ipso, qui «nostros languores tu¬lit», est nostra beatitudo. Recte aiebat Apostolus omnes thesauros in¬tellectuales, qui sunt scientia et sapientia, in ipso esse absconditos, quia verbum Dei. Dicit consequenter: «Eratis aliquando oves errantes.» Oves sunt sine directore errantes. Nam in ipsis non est ratio, quae sola monet et iuste dirigit et caute. Pecora minus luminis ha¬bent. Omnia animalia, quae undique pasci pos¬sunt sine eo quod iniuriam aliis inferant, minus indigent cautelis et sunt parvi discursus. Natura superfluis, sicut nec deficit in necessariis. Ideo animalia, quae de rapinis vivunt, habent ad hoc lumen et industriam. Homo autem indiget maxima luce, quia ut bene vivat, indiget universo mundo. Et quia unus indiget de his, quae alius habet, oportet quod habeat industriam acquirendi. Sic merca¬titia est necessaria, ad quam exercendam est ne¬cessaria ratio, quae componit et dividit atque proportionem facit, quae ex iustitia procedit. Quidquid igitur minus est lucis in ovibus, repe¬ritur abunde in homine. Homo est quasi lumen caecarum ovium. Ducuntur per hominem pasto¬rem oves ad pascua. Et cum sunt in loco pas¬cuae, inveniunt, unde vivant. Ibi custodiuntur, ut secure delicientur. «Oves errantes» sunt, quando pastore carent. Tunc nesciunt, ubi sunt et quam prope adsit lu¬pus. Oves sunt simplices, qui in tenebris igno¬rantiae erraverunt, sed nunc sunt ‹conversi ad pastorem animarum suarum seu ad episcopum›. Episcopus est superattendens, qui ducit ad loca pascuae, ubi collocat animas, ut pascantur. Lo¬cus est verbum Dei. Ostium, per quod intratur, est Christus. Haec igitur erit habitudo episcopi ad populum quae hominis ad oves. Ignorantia igitur est inexcusabilis in eo, qui aliis lucem intel¬ligentiae praebere debet. Qualis autem esse debeat pastor bonus, qui vices Christi agit, ostendit epistula et explanat evangelium. Videamus igitur evangelium, quia docet cognitionem boni pastoris. «Ego sum pastor bonus», Iohannis 10. Dice¬bat 154ra Iesus, quo modo ipse venit, ut oves, quae audiunt vocem eius et audiunt ut cognoscentes ipsum pro vero pastore, abundantius vivant. Non enim venit, ut oves moriantur pro eo, sed ut bonus pastor, qui vitam suam dat pro ovi¬bus. Nihil enim vivificat animas christianas nisi verbum, quod se dat manducantibus. Ver¬bum est semen vitae, quod moritur in terra optima, ut faciat fructum vitae. Dicit verbum Dei ad «animam esurientem»: Cibus sum rationabilium spirituum; devora me. Quasi quis sapientiam appetens librum sapientiae devoraret, dum moritur liber, illuminatur ani¬ma. Bonus pastor non cessat a pascendo suas «proprias oves», quae ipsum audiunt, etiam si de sua morte eas pascere deberet. Nam propter pascere oves pastor est. Mercenarius autem quia mercenarius et non pastor, facit ut mercenarius, qui non venit ut pasceret, sed suam commoditatem assequere¬tur; igitur fugit adversitate veniente. Dicit: «cuius non sunt oves propriae». Non est nisi unus pastor, cuius sunt oves propriae, qui ani¬mam suam dedit pro ipsis, qui est pastor bo¬nus, cuius omnes pastores sunt nuntii, ut faci¬ant sicut ipse, qui aiebat: «Sicut misit me Pater, ita mitto vos». Mercenarius non est legatus Christi, quia propter Christum non venit, sed propter se ip¬sum seu mercedem propriam. Oves non sunt propriae illius, sed mercedem propriam habet. Mercenarius lupo veniente fugit. Non fugit pater veniente adversario filii, minus mater, quae cer¬tior est ipsum esse suum proprium filium, mi¬nime pastor animarum, qui ut suum in Christo regeneratum filium a diabolo rapi non sinit, et¬iam si corpus suum pro eo tradere deberet. Ca¬ritas proximi sic fieri exigit. Dicit pastor bonus, quo modo cognoscat oves suas et cognoscatur ab eis: audiunt et ob¬oediunt. Qui Christum cognoscit habere verbum vitae aeternae, ille servat eius mandata. «Sicut novit me Pater et ego agnosco Patrem, et ani¬mam meam pono pro ovibus meis.» Ecce non dubium Patrem, qui omnia novit, noscere Ie¬sum, et quia Iesus sic novit Patrem, ut ipse a Patre notus est, tunc scivit oboediendum Patri, qui eum misit ad evangelizandum vitam aeter¬nam seu pas154rbcendum oves «usque ad mortem». Ideo animam suam posuit pro ovibus suis. Sic omnis, qui est pastor bonus missus a Christo, facere debet. «Et alias oves habeo, quae non sunt ex hoc ovili», scilicet Iudaeorum, «et illas oportet me adducere, et vocem meam audient, et fiet unum ovile et unus pastor». Dicit «oportet me adducere». Christus igitur usque in finem saeculi «caput ecclesiae» manens per pastores adducit oves, ut sub uno pastore omnes ad unum ovile seu ecclesiam, ubi est securitas, per¬ducantur.