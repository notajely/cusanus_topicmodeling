185ra «Ostendite mihi numisma»; Matthaei 22o et in evangelio. Audistis saepe quomodo verba, quae Chri¬stus locutus est, sunt divino Spiritu animata. Habent enim se verba Iesu uti Iesus, qui in sen¬sibili humanae humilitatis natura apparuit, in qua habitabat divinitas in omni plenitudine virtutis. Sic in simplicitate humani sermonis eius latet Spiritus divinus omnem intellectum exsuperans, de cuius plenitudine omnis intellectus recipere potest pascentiam vitae; sunt enim «verba vitae aeternae». Quisque pro modulo suo haurire pot¬est de flumine Spiritus aquae vivae de ventre humanitatis Iesu fluentis et vas suum, scilicet capacitatem intellectus, adimplere; neque um¬quam deficit viva aqua fluere, ut omnis ‹qui sitit, veniat ad aquas salutares et bibat›. Ita suppona¬mus in hoc nostro parvo evangelio thesaurum latitare et illum pro modulo fodiamus. Primum si bene respicimus, veritas et appa¬rentia contendunt, et aliud est regnum veritatis, de quo magister veritatis venit et viam ad ipsum regnum perveniendi docuit, et aliud apparentiae veritatis, de quo sunt pharisaei, hypocritae et scribae, qui docent in littera, caerimonialibus et in umbra regnum esse. Regnum veritatis est re¬gnum Dei veri, regnum apparentiae sophisticum est huius mundi. Fatentur autem adversarii Chri¬sti ipsum Christum viam Dei in veritate docere, licet deceptorie dixerint. Et haec est causa, cur veritas patitur perse¬cutionem ab hypocritis, quoniam nisi sunt ipsum de regno apparentiae exterminare, nam sicut lux per suum adventum pellit umbram et occulta manifestat, sic veritas apparentiam. Scientes pharisaei quod caerimonialibus legis, quae sunt umbra et apparentiae, destructis eorum regnum et aestimatio deficeret, ideo volenti veritatem in¬troducere resistebant. Sed decepti sunt, nam 185rb ve¬ritas non potuit etiam per sensibilem Christi mortem eradicari, sed potius est testimonio san¬guinis exaltata. Qui enim ‹perhibet testimonium veritati› in sanguine suo, quo testimonio nullum maius esse potest, moriendo docet veritatem. Docemur igitur ex evangelio Christum, qui lo¬gos seu verbum Dei Patris est, non fuisse hu¬mana ratione vincibilem, licet violentiam passus sit, ut veritas exaltaretur. Passus est igitur se temptari, ut de veritate instruerentur adversarii veritatis. Docet autem salvator in hoc evangelio iusti¬tiam esse, quae per viam veritatis incedit, et hoc per sententiam quam tulit dicens: ‹Date ea quae sunt Caesaris Caesari, et quae sunt Dei Deo.› Non est aliud iusta via et recta quam veritas. Vera via est iusta et recta. Vera via non ducit ad falsum et erroneum finem, sed ad verum quietis locum. Iustitia igitur est via vera ad Deum, qui est finis desiderabilium, qui dicitur veritas per intellectum, qui verum quaerit, et dicitur bonitas per affectum, qui solum bonum appetit. Vera iustitia est unicuique dare, quod suum est: mundo quod mundi est, Deo quod Dei est. Sed quid debet praecedere iustitiam? Certae causae examinatio! Ideo dicebat magister veri¬tatis: «Ostendite mihi numisma.» Nam de nu¬mismate sententiam daturus erat. Ita quidem qui unicuique, quod suum est, dare debet, ex¬aminare debet quid est, quod habet ad distri¬buendum. Et quia per numisma instruimur imaginem ex ratione monetarii impressam, consideremus nos numisma esse et naturam in se habere ima¬ginem ex divina ratione in nobis impressam. Non fit nummus nisi per intellectum, cui cor¬pus et illi instrumenta ministrant. Non fit homo nisi per intellectum, qui Deus est, cui intelligen¬tiae et illis caeli ministrant. Non imprimit intel¬lectus purus nisi suam in nobis imaginem, per quam sumus intellectuales. Habemus igitur vi¬tam rationis in imagine Dei, quam secundum iustitiam et sententiam Christi Deo dare debe¬mus, nam imago Dei est. Docemur mundo temporali censum suum dari debere temporaliter, nam spiritum Deo, quem a Deo habemus, terrae id quod ab Adam recepimus; non debemus spiritum dare mundo. Illi spiritum dant mundo, qui dant ra¬tionem 185va sensui, «quorum deus venter» est. Ra¬tio non debet servire sensui, sed dominari cum discretione, uti debemus mundo. Comedere debemus, sed cum discretione, bibere, sed cum discretione, dormire, sed cum discretio¬ne, irasci, sed cum discretione. Appetitus enim regi debet lege et discretione. Haec est iustitia, quae dat cuilibet quod suum est. Et illam ser¬vans in via est ad ‹pacem omnem sensum ex¬superantem›. Accedamus igitur ad textum: Dicit quod ‹pharisaei abierunt et consilium fe¬cerunt, ut Iesum caperent in sermone›. Visum fuit pharisaeis quod qui Deo dat «de¬cimas et primitias», non deberent hominibus tri¬buta dare, sed aliis visum fuit, quia Romani pro omnibus militarent, tributa eis dari debere. Volebant Iesum capere in sermone aut quod contra zelatores legis Dei aut contra Caesarem loqueretur. ‹Miserunt suos cum Herodianis›; He¬rodes enim rex fuit constitutus, qui tributis prae¬erat. Veniunt ad Iesum et cum laudibus initium faciunt, ne credat eos animo eum in sermone capiendi venisse, et dicunt: «Magister, scimus quia verax es et viam Dei in veritate doces, et non est tibi cura de aliquo; non enim respicis personam hominum». Haec pertinent ad omnem magistrum, scilicet quod sit verax et veritatem doceat et non sit acceptor personarum. Et attende quod magister christiformis viam Dei in veritate docere debet et in hoc neminem timere. Non debet magister in alio occupari, qui viatoribus loquitur ut viatoribus, nisi ut «viam Dei in veritate» ostendat. Nam viator omnis ‹non habens hic manentem civitatem› per cor¬ruptibilem et mortalem mundum ad Deum ten¬dit et non indiget nisi ostensore viae verae, ita quod illam doceat in veritate; nam desiderium spiritus non nisi bonum, quod Deus est, appetit et quaerit, sed errat a via nisi ostensor adsit. Sed non est nisi unus magister, qui venit a Deo et scit viam ad ipsum, quam docuit in ve¬ritate, ita quod omnes, qui per illam pergunt, indubie ad Deum pertingunt. Docuit autem Christus magister viam verbo et exemplo. Et qui ipsum recipit, viam, verita¬tem et vitam, quae Deus est, apprehendit. Et nota quod Christus voluit, ut temptatores haec verba praemitterent, licet animo decipiendi, ut responsionem eius refutare nequirent nisi cum sua confusione. 185vb Et sequitur: «Dic ergo nobis, quid tibi videtur: Licet censum dare Caesari, an non?», ac si dicerent: Tu non curas Caesarem, cum non sis acceptor per¬sonarum, sed si dicis Caesari dandum tributum, videris acceptor esse personae eius et loqui contra libertatem legem servantium. Sequitur: «Cognita autem nequitia eorum, ait: Quid me temptatis, hypocritae?» Ecce magister omnia sciens cognita eorum nequitia, quod scilicet Christum de hypocrisi temptarunt, eos quos evangelista nominat pha¬risaeos, ipse nominat hypocritas. Temptarunt Christum de hypocrisi, quando lau¬darunt eum, ut ostenderet sicut hypocrita se adeo apparenter veracem quod non curaret contra Cae¬sarem loqui, ex hoc laudem venando apud eos. Sed confudit eos dicens: «Ostendite mihi nu¬misma census.» Ad confutandum eos iussit nu¬misma ostendi ut ex actis et productis sententia¬rum. Et nota numisma census iam ordinatum et cognitum: «At illi obtulerunt ei denarium.» Erat «numisma census» denarius in virtute et valore decem nummos complicans. «Et ait illis Iesus: Cuius est imago haec et suprascriptio?» Ecce denarius census erat figuratus cum imagine eius, cui census debebatur, et supra¬scriptio explicavit nomen seu notitiam imaginis. «Dicunt ei: Caesaris.» Sequitur sententia: «Tunc ait illis: Reddite ergo quae sunt Caesaris Caesari, et quae sunt Dei Deo!» Dicit: «Reddite!», quia imago et suprascriptio os¬tendebat denarium a Caesare emanasse, cuius ge¬stabat imaginem; erat igitur Caesaris, et ideo quod Caesari reddatur suum, iustum erat. Datur Caesari census, quando redditur sibi suus denarius, qui ab eo exivit, ut pro censu ad ipsum rediret. Dicit: «et quae sunt Dei Deo», nam «decimae et primitiae» sunt Dei, qui omnia dat, ut sibi haec portio reddatur. Ideo propter censum, qui debetur Caesari, non debet Deo subtrahi, quod suum est. «Et audientes mirati sunt et relicto eo abie¬runt.» Redeamus nunc ad ponderandum doctrinam magistri ad nostram aedificationem. Habemus conclusionem quod in iudicio errari nequit, quando hoc ostenditur, de quo iudicari petitur, ut ibi: «Ostendite mihi numisma census.» Corollarium: Si reus pro se omnia produxerit, ex productis convincitur. Probatur ibi: «Et illi ob186ratulerunt denarium.» Aliud corollarium: Iusta est sententia quod unicuique suum reddatur. Probatur ibi: «Reddite quae sunt Caesaris Caesari, et quae Dei Deo.» Quoad primum sciendum quod per ostensio¬nem claram quid nominis, solvitur omne dubi¬um; nam quiditas rei coincidit cum veritate et unitate eiusdem. Ideo tunc ostenditur veritas, quando explicatur veritas. Nihil dubii remanet in omni iure scita quiditate rei, de qua quaestio. De censu solvendo fuit quaestio, et quia multi modi solvendi censum esse possent, ideo quando mo¬dus ad numisma contrahitur, tunc ostenso nu¬mismate imago et eius superscriptio dubium dis¬solvunt. Sic si movetur quaestio, an Christianum liceat servire mundo et eius principi, ostenso numismate et eius superscriptione statim est dubium subla¬tum. Scimus enim numisma Christi eius figuram et suprascriptionem tenentes, ut docet nomen Christianus. Non igitur huius mundi, sed Christi sumus. Si monachus es et quaeris, an ne tibi liceat inter homines conversari allegans ad hoc aliquas mundi huius excitationes, sicut Iudaei pro se potuerunt producere mandatum principis huius mundi, scili¬cet Caesaris, iubente iudice quid sit monachus os¬tendas, et soluta est quaestio. Nam dicit textus con¬cilii c. «Placuit» XVI q.1: «Placuit» quod monachus iuxta etymologiam nominis sui vivat et cetera. Si canonicus es et quaeris, an tibi liceat sine re¬gula dissolute iuxta desiderium tuum vivere quem¬admodum antequam canonicus esses, producas in medium, quid sit canonicus, et reperies te regula¬rem, hoc est secundum regulas patrum et canones sanctorum vivere debere cum omni honestate sub oboedientia et non abuti persona nec rebus. Si presbyter es et quaeris, quomodo tibi am¬bulandum sit, dubium solvit quiditas nominis, cum aliis iter salutis praebere debeas. Si rector es, regere debes et curare, ut nihil non rectum crescat. Si inclinas ad dexteram vel sinistram, non rectificas, sed incurvas rectum. Si incolae civitatis estis et quaeritis, quomodo vobis vivendum sit, dico quod iuxta quid nomi¬nis civitas, quod est civium unitas. Unitas autem est in concordantia. Concordantia est diverso¬rum harmonia, ut in organo vel in cythara, ut unum membrum subsit alteri 186rb et superius mem¬brum compatiatur inferiori, uti totum corpus compatitur pedi si laeditur, et plus oculo quia ad totum magis necessarius et cetera. Si iudex es, quaeris quid tibi agendum. Ius dicas; et a ius dicendo si non retraheris, recte egisti. Si advocatus es, defende iustitiam partis. Si notarius es et scriba, hoc et non aliud agas. Si in coniugio es, hoc agas quod quiditas con¬iugii affirmat. Omnis quaestio de coniugio per quid nominis coniugii solvitur, quoniam coniunc¬tio est: Vir et uxor ad paria iudicantur. Non licet tibi alteri iungi, qui ligatus es, et nec sibi. Sicut maritus se habet in coniugio uti forma seu caput, ita mulier ut materia seu corpus. Unde sicut for¬ma etsi dignior et caput etsi altius, tamen sine materia aut corpore subsistere se posse non cre¬dant et cetera. Si dominus es aut magister, secundum dominan¬tis et magistri nomen operare. Dominatus enim non est ad destructionem, sed conversationem sic¬ut magisterium ad instructionem institutum. Si famulus, famulari te convenit oboedienter, si servus, servias; et ita de omnibus. Ex quo habes quod quiditas nominis rei eius, de quo dubium, ostendit solutionem. Sequitur corollarium quod ex propriis pro¬ductis apud iustum iudicem sententia fertur, nam denarius legitur oblatus. Nomine denarii venit perfecta explicatio rationis. Nam quando metallum ex minera educitur, purgatur per ignem et finaliter figuratur et signatur. Signum ipsum ostendit quiditatem et valorem metalli, ita quod non sit opus inquirere quid valeat, si os¬tenditur quia ex productione eius omnia liquent. Si de peccato contra legem quaestio est et de¬calogus sive decenarius ostenditur, omnia pro¬ducta sunt, sicut si de numero quaestio est et decem producitur, soluta est quaestio, quia om¬nis numerus denario explicatur. Si de peccato contra consuetudinem quaestio est, producta ex¬plicatione consuetudinis alio opus non est. Non igitur indiget iudex propter sententiam super iure dandam nisi plena productione. Hoc qui¬dem est illud quod dicitur, quomodo reus, qui omnia producit, coram iusto iudice ex productis damnatur. Et nota quod adeo efficax est productio quod iudicium etiam in hoc mundo apud iudicem, qui decipi potest, salvatur per ipsam. Nam non est aliud quiditas rei iudicandae quam diffinitio quid nominis; hinc diffinitio iam propalatur, quando vera quiditas 186va explicatur. Docet igitur producens iudicem diffinire. Deinde in quiditate nominis venit iustitia dis¬tributiva, quae dat unicuique, quod suum est, «quae sunt Caesaris Caesari, quae Dei Deo». Nam cum quaestio esset de censu dando Caesari et per ostensionem numismatis convicti essent Iudaei imaginem et superscriptionem esse Cae¬saris et ob hoc Caesari, qui veritatem imaginis in nummo censuali positam contineret, censualem nummum pro censu iuxta quid nominis dan¬dum, conclusit ea «quae Caesaris Caesari» esse danda, adiciens «et quae Dei Deo». Quamvis enim non videbatur esse expresse quaesitum, an Deo aliquid dare deberent, fuit tamen occulte hoc interrogatum, nam visum est ipsis quod filii Abrahae liberi esse deberent et non solvere ho¬mini censum, sed solum Deo obligari secundum legem. Voluit Christus sententiare, ex quo ipsi Iudaei ostenderunt se subesse Caesari, cuius imaginem et suprascriptionem denarius, qui in usu erat, ostendit secundum hanc etiam subiectionem Caesari censum uti superiori domino, cui census debetur, in terris solvere tenebantur, per hoc ta¬men non erant absoluti a lege Dei, quia alius est imperator caelestis, cui ante omnia oboedien¬dum est, et alius est terrenus, cui suo quidem modo etiam oboediendum est; nam accidentale illud, quod in numero erat, scilicet imago et su¬prascriptio Caesaris, huius mundi erat, sed sub¬stantiale metalli Dei erat. Si igitur ob accidentale ad censum accidentalium tenebantur Caesari, hinc Deo ad censum substantialium, quoniam non bona tantum extrinseca et accidentalia Deo reddere tenemur, sed omnia quae ab ipso ha¬bemus et sui sunt, scilicet esse nostrum, vivere et intelligere. Habemus igitur quod ita mundo suum dare debemus quod Deo non subtraha¬mus suum, similiter ita Deo reddere suum quod mundo debitum non subtrahamus. Unde non licet tibi necessitatem vitae huius mundi abdi¬care, sed teneris mundo, quod suum est, tribuere et Deo suum. Et haec sit prima doctrina, quam nunc ex evangelio elicere poterimus. Secunda doctrina est quod nos docemur in hoc evangelio, quomodo nos vincere debemus huius mundi temptationes per hoc quod Deus iubet sibi numisma ostendi; nam quando nos in¬vadit ‹fermentum pharisaeorum›, scilicet vel ela¬tionis vel hypocrisis, et proponimus detrahere veritati et ipsam obnubilare, tunc temptatur Deus, qui veritas est, ut hic 186vb Christus. Ideo in mentem venire debet, quomodo Christus iubet ostendi sibi numisma census. Nolumus enim legi Dei oboedire, quia fingimus nos alia opera meliora facere vel ad hanc observantiam legis non constringi. Sed quando ad ipsum numisma conspicimus, scimus, quia ibi reperietur, quod imagine Dei et superscriptione Christi fuimus insigniti et effugere oboedientiam et legis ob¬servantiam non poterimus. Unde est advertendum quod nostra substan¬tia est numisma Dei. Secundum enim Dei ima¬ginem id sumus quod sumus, et ob hoc in nobis similitudo Filii Dei, quae est imago Dei vivi, recipit impressionem sui esse a Deo Patre, qui nos configuravit Filio. Et quia nos facti fuimus servi principis huius mundi per peccatum, haec nostra imago foedata et per contractam rubigi¬nem incognoscibilis per veram Dei imaginem Filium Dei fuit purgata et reformata, qui nos redemit et transtulit nos de hoc regno servitutis peccati ad regnum suum, ut simus ‹heredes Dei et coheredes sui›. Et dedit nobis libertatis super¬scriptionem, ut simus sui; et sicut ipse Christus, ita nos Christiani, et sicut ipse heres, ita nos coheredes, et sicut ipse Filius naturalis, nos filii adoptivi. Hoc est igitur numisma, quod ostendere ha¬bemus, et nos viri non aliter nos ostendere pos¬sumus quam ut numisma de auro vero, et vos feminae ut numisma argenti puri. Si ita nos os¬tenderimus, reddimus Deo quae Dei sunt et di¬mittimus mundo, quod suum erat. Dum temp¬tamur nos viri, nobis in mentem veniat, quales ante Dei tribunal nos ostendere oporteat; nam si non est moneta pura auri veri habentis imagi¬nem puram Dei et superscriptionem Christi red¬emptoris nostri, non reddemus Deo, quod Dei est, et ob hoc non ‹recipiemur in aeterna et in¬corruptibilia eius tabernacula›, quia monetam non ostendimus ex auro puro et vero. Verum autem nihil admixtum patitur. Si igitur tu peccator aut de aliis metallis imperfectioribus addidisti et puritatem auri falsificasti et imagi¬nem creatoris commutasti in imaginem creaturae aut Christi redemptoris suprascriptionem amisi¬sti et principis huius mundi suprascriptionem gestas, cui te dedicasti, non valebit moneta tua 187ra in regno Dei, ubi nihil diminutum, foedum aut corruptibile esse potest, nec poteris Deum de¬cipere, quoniam est «ignis conflans». Aurum enim in igne se ostendit, an sit verum, quod si verum est, permanet in igne et in ignem con¬verti videtur. Si falsum est, vadit in fumum et in nigredinem, convertitur decor eius et congluti¬natio in cinerem. Sic si accedit temptatio, ut de numismate Dei mercimonia diaboli exerceas, ubi pondus monetae minuitur aut imago destruitur, resiste ne foederis. Si autem foedata fuerit imago mo¬netae tuae, doce a monetariis et aurifabris, quo¬modo deleas maculas et resplendere denuo fa¬cias, scilicet calefac ipsam igne contribulationis spiritus tui. Absque tamen igne, quo solvatur metallum, scilicet absque desperatione, et de eo igne, ubi aestuatus es, te proice in aquam la¬crimarum salsam et corrosivam et absterge ma¬nibus, hoc est operibus paenitentiae rigidis et molestis, ut sunt ieiunia, abstinentiae et cetera. Deinde polias et pannis mollibus desicca, hoc est operibus misericordiae, et revertetur imago lucens, et superscriptio diaboli delebitur, et re¬dibit superscriptio salvatoris. Et adverte quod quamvis pondus auri in pur¬gatione non redeat, ita quod aliquando satis de¬ficiat, nihilominus si purgatum est, recipietur pro valore suo iuxta pondus, sed si aurum ipsum tanta purgatione in igne caritatis donatum est, ut excellens factum sit ultra aliud aurum, tunc splendor valorem ponderis adimplet. Unde etsi virginitas deperdita sit irrecuperabilis, tamen per ignem paenitentiae valor auri poterit recuperari, ut in sancta Afra et cetera. Adverte igitur quod moneta tua maneat au¬rum et per eius valorem mensuram gloriae ex¬specta; Apocalypsis <6o>: «Bilibris tritici denario» uno et «tres bilibres hordei denario» uno, ubi habes denarium unius comparari duabus «libris tritici» et denarium alterius sex libris hordei. Unde etiam pondus gloriae duorum aequiparari potest pondere gloriae trium. Tantum igitur vales, quantum habes, et nisi aurum monetatum moneta regis illius regni ad¬duxeris, non recipieris hospitio, quoniam alia moneta ignoratur. Sunt multa hospitia in domo caelestis regis; uti in magna 187rb civitate aliqua sunt pauperum, ali¬qua civium, aliqua mercatorum, aliqua nobilium, aliqua principum, ita ibi varia sunt receptacula. Si enim moneta tua ex auro vero est, sed debili et pallido, uti sunt floreni Gelrenses, hoc est quando tu absque igne meliorationis solum con¬fessor et membrum Christi infimi ordinis exsi¬stis, in tali recipieris hospitio, ubi ad saturitatem cuncta assequeris pro auro tuo. Si aurum tuum melius fuerit, quia per patientiam et tribulationis ignem melius effectum est, condecenter in or¬dine tuo recipieris. Si in victoria carnis evasisti virgo, aliud aurum coronarum nobilium deferes; si praedicator, similiter aurum bonum. Si martyr qui vitam dedisti amore magno, igne aurum me¬liorasti, ut nobilia deferas magna et auri optimi, recipieris in hospitiis victorum principum. Laborandum est igitur nobis, ut negotiatio¬nem nobis creditam perficiamus aliqua singulari virtute et aliquo lucro, ut mereamur ingredi in gaudium. Tunc autem aliquid lucri acquirimus, quando advertimus ad originem auri, quomodo scilicet Deus de cinere nigro et taetro et in mon¬tibus abscondito, hoc est in nostris parentibus primis, per venas successorias ad lucem devexit, et quomodo mirabili pietate sua cineribus illis foetidis ignem sui amoris advexit et nos virtute omnipotentiae suae in imaginem suam erexit et tribuit nobis, ut simus quasi aurum incorrupti¬bile gestantes intra nostrum spiritum rationalem unitatis et trinitatis ipsius Dei imaginem, ut me¬moria, intellectus et voluntas una anima nostra sint, ut in nobis colligamus Deum Patrem per memoriam, Deum Filium per intellectum, Deum Spiritum Sanctum per voluntatem et amorem et cetera. Deinde advertere habemus quod auri dura¬bilitatem seu constantiam viriliter conservemus in omnibus adversis, sive per ignem sive per aquam transeamus, ac etiam ipsius auri relucen¬tiam per sinceritatem absque duplicitate atque ipsius ductibilitatem, ut non simus inflexibiles, sed ductibiles et compatientes et cetera, et ipsius ponderositatem per morum gravitatem et spiri¬tus humilitatem. Nullum metallum adeo est grave sicut aurum et absque sono. Multum igitur humilitatis requi¬ritur in aureo homine et patientia absque recla¬matione. Et hoc quoad viros. Sed quod mulieres, quae ut argenti 187va moneta considerantur, advertere debent ipsae ad ista iam dicta de moneta auri, nam una est imago et su¬perscriptio in ipsis uti in viris; neque argentum earum vilius est auro, sed est aurum album. Nam argentum tale pretiosum mundum valde est incorruptibile, solidum, ponderosum, luci¬dum, dulce. Caveant igitur mulieres, ne argentum earum commisceatur argento vivo instabili et continue mobili. Tunc enim facillime eius soliditas in mo¬bilitatem vivi argenti perdit; Proverbiorum 7o, ubi de vaga muliere. Caveant ne misceantur plumbo gravi et ac¬cidioso et immundo. Perdit enim otiosa mulier relucentiam suam et incidit in desidiam et viti¬um, sicut ferrum quando laboratur per ipsum in aratro, splendidum remanet, quando reponitur, rubigine foedatur. Vocat illas argentum repro¬bum; Ieremiae <6o>: «In igne consumptum plum¬bum argentum reprobum vocate.» Caveant de mixtione stagni, quia stagnum na¬turam habet corrumpendi alia metalla et de facili non separatur, sicut quando mulier pretiositatem castitatis miscet cum foeda luxuria; Isaiae 1o: «Argentum tuum versum est in scoriam.» Sit igitur studiosa, ut argentum suum imaginem bene teneat, munde et caste atque nitide conservet. Pia et compatiens sit, ut ductibilitas argenti non fluctuet in temptationibus. Bene conservet balsa¬mum redolentiae bonae famae. Non sit rixosa, nam bonum argentum non offendit in sono. Caveat quod ipsum conservet, ne tangat quem¬quam, quoniam maculat per lineas nigras. Si foe¬dasti imaginem, purga; Proverbiorum <25o>: «Aufer rubiginem de argento et egredietur vas» mundum, prout de viro supra dictum est. Nec credas mo¬netam tuam minus valere in regno caelesti quam monetam auri, quia idem est utriusque valor; in regno enim Christi non est distinctio masculi et feminae. Adverte igitur quomodo paucae sunt monetae purae et non permixtae tam de auro quam de argento ac quod bona moneta non diu transit per mundum, quin peioretur. Ex hoc accipe doctrinam ‹paucos esse electos et multos voca¬tos› et non esse vix possibile hominem non co¬inquinari, qui in mundo diutius conversatur. Opus igitur habemus magna et diligenti custodia. Argentum est album per pudicitiam et castita¬tem, purum per innocentiam, sonorum per dul¬cem conversationem, balsami conservativum per bonae famae conversationem, virtutis iaspi¬dis iuvativum per adiutorium vicinorum, pieta¬tem et beneficentiam.