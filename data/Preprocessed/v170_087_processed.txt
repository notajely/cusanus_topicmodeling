21r «Veni, ut vitam habeant et abundantius habe¬ant» in evangelio. Exemplum praemittitur: quo modo pater dat vitam animalem filio, deinde artem, ut abundan¬tius vivat, sic verbo Domini spiritus noster re¬cipit vitam rationalem, deinde recipit artem, ut abundantius vivat. Et hanc artem recipit via gra¬tiae; et est scire viam ad regnum vitae. Nam spiritus rationalis viveret in aerumna, in terra aliena, in mundo isto sub principe tenebra¬rum et ignorantiae, in servitute etc. Unde liber¬tas rationalis spiritus in mundo, qui subest prin¬cipi tenebrarum, vivit sicut Christianus captus a paganis, scilicet in misera servitute, aut sicut fi¬lius prodigus vixit inter porcos. Unde verbum, per quod est ratio, venit in mundum, ut abundantius vivant, et docuit, quo modo pascua vitae, quae salvant, sint et quod intrare per ostium oporteat et quod ipse sit osti¬um. Nam humanitas Christi est ostium introitus ad verbum vitae. Nemo ad hortum paradisi, ubi est arbor vitae pascens vita aeterna et gaudiosa, intrare potest nisi per ostium humanitatis Christi etc. Nam cum non posset appetere abundantio¬rem vitam nisi in vita priori, et sic appetis 21v su¬pervestiri et sic spiritus tuus creatus in humani¬tate tua. Non appetis igitur nisi in tua humani¬tate abundantius vivere et hoc non nisi in illo fieri potest, ubi tua humana natura est unita vi¬tae vivificanti spiritum, scilicet in Christo. Christus ergo est ostium, per quod in vitam vivificantem, hoc est paradisum etc., intrare pot¬est homo, ut abundantius vivat. Dicit «abundantius»; nam haec est vita, quam appetimus, ut continue sine fastidio pascamur, scilicet ubi cibus affert pascentiam cum deside¬rio plus et plus et abundantius sine fine recipi¬endi. Sicut in hoc mundo experimur, quod stu¬dens et studiose veritatem tamquam cibum vitae delectabilis quaerens non potest satiari, sed con¬tinue plus inardescit usque ad sepulcrum, sic post hunc mundum intellectus, si quaesivit per veram viam, inveniet veritatem, in qua vivit ab¬undantius tamquam thesaurum. Nemo enim vellet thesaurum finitum potius quam infinitum. Sic non quiesceret appetitus in finita vita, in qua non posset aeternaliter abun¬dantius vivere, sed vult vitam infinitam, ut sem¬per abundantius vivere queat sine fine. Nota, quo modo Christus venit, ut sit via seu ostium tuum ad vitam infinitam. Et est via vi¬vens, 22r ac si via ad sapientiam, per quam nemo umquam ivit, se ipsam ostenderet viam; et haec est annuntiatio regni seu evangelium etc. Item applica secundo thema: «Ego veni, ut vitam habeatis et abundantius habeatis», scilicet ad missionem pro purgatione sicut medicus non solum ad conservandum aegrotum, ne deterius illi contingat, sed ut abundantius vivat per sublatio¬nem infirmitatis et confortationem spiritus etc.