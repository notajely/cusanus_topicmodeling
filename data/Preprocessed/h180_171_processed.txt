Cod. Vat. Lat. 1245 fol.66ra «Ubi est, qui natus est rex Judaeorum?» Evangelium istud non ab homine sed a Deo medio hominis manifestatum breviter multa ex¬plicat. Nam brevius illa quae in eo recitantur dici non poterant. Dicit itaque: «Cum natus esset Jesus in Beth¬lehem Judae.» Ex quo notandum Jesum, etsi no¬men habeat quod os domini locutum est, cuius est diffinitio ‹salvum facere populum suum›, et per angelum sic vocatum est, antequam conci¬peretur et post conceptionem antequam nasce¬retur, tamen ipsum in mundo natum in civitate David quae Bethlehem dicitur sive in ‹domo pa¬nis›, quod idem est secundum interpretationem. Ex quo nota Filium Dei, ante omnia saecula, ut salvaret genus humanum praedestinatum, hoc nomen via praedestinationis ab ore Dei habuis¬se. Quemadmodum Cod. Vat. Lat. 1245 fol.66rb si quis aurifaber habens auri massam in manu interrogaretur, quid ibi fa¬ceret, et ipse responderet se calicem facere; iam enim calix nondum interroganti visibilis, sed solum in mente artificis adhuc exsistens, no¬men sortiretur, quod ille qui calicem intuetur mente, antequam sit sensibilis, imposuit. Sed quid, si artifex, antequam aliqua materia esset habens aptitudinem, ut ex ea fieret calix, primo mineram quaereret et purgaret ad illum finem, ut calix fieret: Nonne interrogatus, quid faceret in omnibus praeviis laboribus, recte responde¬ret se calicem facere, licet adaptatio varia et gradualis materiae praecederet? Et quid de illo artifice omnipotenti, qui non ex alio aurum quaerit, sed omnia creat de nihilo, «caelum et terram et omnia quae in eis sunt», si interro¬garetur, quare omnia crearet, si ille diceret quod illa crearet propter Jesum? Recte enim respon¬deret. Nam non est Jesus nisi camera illa totius aedificii, in qua ut in magno palatio filius regis requiescit. Verbum autem Dei sanat. «Misit verbum et sanavit eos.» Unde rationalis creatura est palati¬um et homo camera et finis aedificii, in quam proposuit salvator seu sanator descendere et mansionem facere. Camera illa est ultimum quod paratur, licet omnia propter ipsam. Et finis camerae est quies verbi. Unde Deus, qui propter se ipsum omnia operatus est, ad hunc finem omnia creavit, ut Jesus, qui est finis et ultimitas creationis, esset. Sic Jesus est ante omnia, et per ipsum et propter ipsum omnia, et ipse finis et quies creatoris creantis et creaturarum creatarum omnium. Et ita est ‹primo genitus ante omnem creaturam›, ‹alpha et omega›. Cum igitur post fluxum temporis veniente plenitudine natus es¬set in sensibili mundo temporaliter, qui est ae¬ternus, veniens ut nasceretur in loco, qui num¬quam movetur neque in loco contineri potest, et natus esset, qui in aeternitate semper generatur, cuius generatio non habet finem neque praeterit, secum attulit hoc nomen in nostram naturam, scilicet Jesus, quia salvator, et sic Jesus, scilicet salvatio, in natura humana nata est, quae natura semper erat usque ad illum adventum subdita damnationi. Et natus est Jesus in Bethlehem Judae. Sal¬vatio enim esurientis fit cibatione. Cod. Vat. Lat. 1245 fol.66va Cibatio vero est restauratio, vivificatio atque confortatio. Ci¬bus igitur, qui famelicos spiritus cibat, verbum vitae est. Nam ‹non in solo pane› sensibili ‹vivit homo, sed et in omni verbo, quod procedit ex ore Dei.› In domo igitur cibationis, scilicet Beth¬lehem, nata est salvatio. Ex quo nota Christum natum salvatorem mo¬do, quo cibus sanat, vivificat et confortat, non modo, quo medicina per amara sanat. Non enim sanant illa, quae sunt amara et quae natura ab¬horret, per se, sed per accidens. Quare notandum quod peccatum infectionis naturae est quaedam debilitatio naturae, quae per hunc cibum tollitur, sicut cibus corporalis reficit esurientem debilitatum. Nam Jesus Chri¬stus natus reperitur in Bethlehem, hoc est dice¬re: salvator ortus est in nostra natura via dulcis¬simae refectionis. Vivificans enim verbum Dei est sanans spiritum quasi «panis vitae». Addit textus «Judae». Nam in hac tribu ver¬bum Dei fuit acceptum et custoditum. Ideo rec¬te Bethlehem, ubi verbum Dei nasci debuit di¬vina ordinatione, in divisione terrae sanctae ce¬cidit in sorte pro Juda. Ubi enim humilitas est confessionis sine omni resistentiae superbia, prout Judas interpretatur, ibi est locus requiei verbi vivificantis. Sequitur: «In diebus Herodis regis.» Haec na¬tivitas Jesu in diebus Herodis regis non casu sed divina facta est ordinatione. Nam prophetias non clare intellexerunt Judaei de Messia sive Christo seu in ‹regem regum› ungendo. Putabant enim quasi omnes scripturas loqui Christum re¬gem terrenum futurum liberaturum populum Is¬rael et potentatum eius non solum recuperatu¬rum, sed usque in fines terrae extensurum. Ita quidem Herodes a Judaeis informatus in¬tellexit sicut et illi. Quare tempore illo natus est Jesus, quando rex Herodes fuit, qui perseque¬retur Jesum propter suam de Messia ignorantiam et timorem regnum perdendi, ut in persecutione manifestaretur regnum Jesu non fore de hoc mundo. Sic Christus ad persecutores dixit: ‹Si regnum meum esset de hoc mundo, utique ha¬berem ministros qui decertarent pro me.› Et alibi dicit quod de regno suo posset angelos advoca¬re, si vellet persecutoribus resistere. Quod autem Herodes Cod. Vat. Lat. 1245 fol.66vb fuerit saevissimus nati salvatoris per¬secutor patet, quia ipse aut Satan per ipsum quaerebat puerum Jesum sibi ignotum interfi¬cere in omnibus pueris regionis illius, ubi su¬spicabatur Jesum reperiri, a bimatu infra, et Je¬sus cessit sibi, quia «nondum venit hora». Ex quo patet quod licet fugere persecutiones, et maxime tunc, quando nondum venit hora, ut in aedificationem ecclesiae pro nostra et multorum salute patiamur. Textus sequitur: «Ecce magi ab oriente ve¬niunt Jerosolymam.» Magos sapientes seu phi¬losophos fuisse credendum, qui excitati admira¬tione de oriente versus occasum seu medium paene mundi veniunt ad quaerendam incarnatam sapientiam. Forte de Arabia felici, quae est ori¬entalior in respectu civitatis Jerusalem, ubi sunt regna Arabum et Saba, unde apportantur tura, venerunt reges illi sapientiae amatores ad quae¬rendum regem, qui fuit ipsa sapientia. Quemad¬modum dudum ante regina Saba forte, de qua illi successive descenderant, venit ad videndum sapientiam Salomonis. Sicut enim sapientia Sa¬lomonis, quam habuit a verbo Dei, attraxit re¬ginam Saba, quae ei attulit munera, sic verbum ipsum, quod est sapientia Dei Patris, attraxit reges orientis, ut similiter venirent et viderent regem thesaurum habentem sapientiae, et sapi¬entes magi et reges in muneribus eum pro tali recognoscerent. Ecce prophetae de Christo nascituro praedi¬xerant Judaeis omnia, angeli natum publicabant pastoribus, pastores viderunt infantem in prae¬sepio et divulgabant hoc per universam regio¬nem. Mansit populus incredulus, et ‹non est propheta› prophetarum ab initio ‹in sua patria acceptus›. Sed magi veniunt Jerosolymam di¬centes: «Ubi est, qui natus est rex Judaeorum?» Jerosolymam veniunt, scilicet ad caput omnium civitatum, quae religionem unius Dei habue¬runt, et quae fuit civitas regalis, in qua recte regem quaerebant. Rex pacificus Jerosolymis, quae est ob ‹visionem pacis› sic dicta, recte per sapientes quaeritur. Nam regnum nati salvatoris est in pace illa «Israel, id est viri videntis Deum.» Nam non potest vir ad pacem venire quae est requies aeterna nisi mediante rege illo Christo, Cod. Vat. Lat. 1245 fol.67va qui est mediator, rex et sacerdos «se¬cundum ordinem Melchisedech». Aliquid igitur magni valde magi crediderunt de rege illo quem quaesiverunt, quem non haesitaverunt natum, interrogantes: «Ubi est qui natus est?» Certi enim de nativitate, ubinam esset quaesiverunt. Quaestio est de loco. Fuit autem Judaea ha¬bita et tenta quod in ea sola via notitiae foret Deus et in Israel haec notitia usque ad notitiam magni nominis eius pervenisset, quodque Deus ipse illi populo quasi peculiari et primogenito suo familiariter assisteret et instrueret eos in omni sapientia. Unde quando magi regem Ju¬daeorum modo natum quaesiverunt, non ut successorem sapientissimi Salomonis, sed ut re¬gem Judaeorum, ‹qui de caelo descendit›. In quo non haesitabant omnium regum et regen¬tium omnium ut in fonte et caelesti rege sapi¬entiam abundare. Quem Judaeorum regem nominant, quia hic populus Deo proximior et prudentior cunctis meruit regi per regem quem Deus praeficeret. Unde autem fuerint concitati ad veniendum et quaerendum, textus subiungit dicens: «Vidi¬mus enim stellam eius in oriente, et venimus adorare eum.» Ecce quod non regem tantum, sed Judaeorum regem adorandum per eos qui non erant Judaei ex signo viderunt natum. Et hoc est mysterium. Nam quod quaestio foret, ubi natus foret Messias, satis clare patet ex lit¬tera, quia Herodes motus ex quaestione mago¬rum inquisivit, ubi Messias secundum prophetas nasci deberet, ut de loco nativitatis eius regis quem gentiles quaerebant respondere posset. Ecce mysterium. ‹Veniunt ab oriente magi.› Annuntiant illum natum in Jerusalem quem prophetae praedixe¬rant venturum. Apud Judaeos non erat dubium, quin nasci aliquando deberet; sed quod natus esset adhuc hodie est dubium apud eos. Ut igitur cognoscerent ipsum natum, venerunt magi, ex signo eis ostenso ipsum natum ostendentes. Unde quod ille rex Judaeorum a cunctis adoran¬dus, etiam gentilibus, sit natus, hoc sapientes in stella deprehenderunt. Prophetia adventus Mes¬siae non erat nisi Judaeis nota. Sed ipsum venis¬se est magis in signo stellae eius manifestatum. Vide, quantum interest inter auditum et vi¬sum. Cod. Vat. Lat. 1245 fol.67vb Prophetia de auditu est, et tamen visus non potest ex auditu certificari, quin indigeat re¬velatione. Ut si quis revelaret multa de aliquo ignoto, si ille aliquo tempore superveniret, prop¬terea ego ipsum non cognoscerem illum esse, de quo tot dicta sunt, nisi mihi ostenderetur et dice¬retur: Hic est ille, de quo praedicta sunt grandia. Judaei autem angelos annuntiantes pastoribus parvifecerunt, quasi pastores simplices decepti visione referrent falsa. Misit deinde Deus sapi¬entes, qui ex visu stellae nativitatis retulerunt natum Messiam, et modo irreprehensibili, ac si non venissent ea de causa, sed ut adorarent. De¬inde misit Deus «inter natos mulierum» sanctio¬rem, quem et ipsi pro tali habebant, scilicet sanc¬to valde, ita ut ob eius sanctitatem putaretur Messias, scilicet Johannem Zachariae, qui digito eis ipsum ostendit et testimonium de eo perhi¬buit, quia esset Christus. Neque ipsius testimo¬nium acceperunt. Deinde per se ipsum se mani¬festavit in signis illis, quae nemo ante eum fecit. Neque adhuc crediderunt. Ultimo testimonium perhibuit in sanguine suo, et post hoc multi cre¬diderunt, sed remanserant plures increduli. De¬inde per apostolos manifestavit se, et hodie non cessat per apostolorum successores cotidie se manifestare. Ad hoc enim omnis tendit sacerdo¬tum praedicatio, ut credatur Jesum Mariae vir¬ginis filium Messiam promissum Dei Filium. Quo accepto, non ambigitur ipsum evangelium verum esse et Jesu oboediendum, cum nullus haesitet Deo credendum et eius imperio paren¬dum. Attende etiam, quo modo Jesu nato revelatio¬nes istae factae sunt, ut eo suo tempore per se vel apostolos evangelizante aliqua eius notitia praevenisset. Sicut enim expediebat binos disci¬pulos ante faciem praemitti in omnia loca ad quae venturus erat, ita et hanc admirationem, quae in ortu eius apparuit, praemitti expediebat, ut in evangelizatione dicerent alter ad alterum: Hic est, de quo tanta prius audivimus; propere¬mus recipere doctrinam eius. Dicit textus: «Vidimus stellam eius in orien¬te.» Stellam illam intelligere possumus signum sidereum illuminans non oculos corporeos tan¬tum sed mentem, sicut vox significativa perci¬pitur Cod. Vat. Lat. 1245 fol.67va auditu exteriori et significatum auditu inte¬riori. Neque aliud signum istud forte fuit, quam illud quod pastoribus apparuit. Nam angelus illis per auditum Christum natum insinuavit, istis an¬gelus per visum. Sed sicut angelus annuntians pastoribus fuit missio verbi Dei per vocem in intellectum pastoribus, ita angelus annuntians magis fuit missio verbi per visibile signum. Id autem, quod se ipsum in oculum mittit, lux est; alia autem medio lucis. Unde angelum, qui ge¬stabat formam nati regis et amictum lumine uti stella coruscans, non absurde credi potest stel¬lam hic nominari. Nam, ut ait Rabbi Moyses, omnia [quae] Deus in manu angeli operatur; an¬gelos astra matutina seu orientalia dici et nomi¬nari posse propheta nos docet. Et adhuc non est negandum caelum et omnia in nativitate novi regis servivisse partui. Si enim tota natura concurrit, dum oritur de terra aliquid novi, et omnis influentia astrorum cooperatur, immo tota natura quasi manus creatoris concur¬rit, non mirum, si in ortu istius novi regis tota natura caelestialis concurrebat ministerialiter. Nam propter ipsum talem regem omnia creata fuerunt. Magi igitur, qui vacabant observatio¬ni astrorum, viderunt in caelo constellatio¬nem, quae magni regis indicabat nativitatem. Ut enim refert Messala, viderunt sapientes orien¬tales in prima facie virginis constellationem praefigurantem virginem puerum ablactan¬tem, qui ut rex regum terrae adorabatur. Hanc constellationem virgineae fecunditatis divi¬na revelatione praeviderunt Deum colentes sapientes sicut Judaei dictum Jesajae: «Ecce virgo concipiet et pariet filium.» Et est ipsis huius constellationis adimpletio in stella nova visibiliter ostensa, qui causas rerum in caelo scrutabantur, quia toto desiderio optabant hanc perfici, ut natum virginis filium adora¬rent. Et hoc est eis concessum quasi iu¬stis, uti et Symeoni iusto implevit Deus deside¬rium, qui ante mortem cupiebat Messiam videre. Et est notandum hanc stellam secundum hanc considerationem fuisse quasi collectionem omnis virtutis caelestialis influentiae, <non> sicut ex Cod. Vat. Lat. 1245 fol.67vb virtutibus herbarum multarum antidotum sa¬lutare, sed quod omnis caeli conatus influentialis in stella nova apparuit, ita quod non solum ocu¬lo mentis videretur caeli influentia sicut in variis dispersis herbis antidotum, sed etiam oculo sen¬sibili in una stella, sicut si una oriretur herba in se vires omnium colligens. Unde etsi omnis homo propriam in caelo sui ortus constellatio¬nem habeat, quae stella dici potest quasi collec¬tio luminis et influentiae astrorum pro tali ortu, tamen non oritur propter hoc nova stella visibi¬lis sicut in ortu Christi. Exigebat autem ortus regis regum stellam visibilem, quia fuit adeo oc¬cultus et singularis quod, nisi sic fieret, capi per hominem non potuit, sicut et nomen Dei ma¬gnum non potuit ex omnium litterarum combi¬natione per hominem capi, nisi Deus ipse face¬ret scripturam sui digiti, quam fecit in tabula corruptibili visibile<m>. Sic igitur ineffabile no¬men Dei in signo visibili manifestabatur, quod nullo ingenio aliter attingi potuit. Dicunt magi se in oriente vidisse stellam. Nota: Extra regionem Judaeorum in signis vi¬detur veritas, cuius tamen ostensio quaeritur in regione, ubi electus a Deo habitat populus. Et hoc est notandum, quod omni studio et diligen¬tia veritas, etiamsi appareat in his quae facta sunt, tamen, nisi divinitus reveletur, sciri nequit. Concitamur igitur ex signis et admiratione, ut recurramus ad illos quos divinos credimus, ad inquirendum veritatem quam videre cupimus. Neque quiescimus, nisi eam videamus. Visio au¬tem est certa et indubitata apprehensio. Sequitur: «Venimus adorare eum.» Non ex¬spectaverunt, ut interrogarentur, quid vellent fa¬cere rege nato viso, sed expresserunt causam ad¬ventus ad regem regum, ut et ipsi intelligerent quod, si gentiles de longinquo venerunt adorare regem natum, maxime ipsi ad hoc obligarentur, quia esset rex Judaeorum. Ecce titulum, quia de caelo venit hic titulus, quem Judaei audire semper spreverunt. Pilatus sic scripsit in titulo et causa, cur Judaei ipsum persecuti essent in crucifixione. Sed ipsi Cod. Vat. Lat. 1245 fol.68ra dixe¬runt: ‹Noli scribere quod sit rex› etc. Remansit autem titulus indeletus. Ipse etiam sub Pilato fa¬tebatur se regem, sed declaravit ‹regnum non esse de hoc mundo›. Sed erat ipse rex ille incar¬natus, qui legem et statuta per Moysen servum suum revelavit Judaeis, de quo Moyses dixit, ‹quo modo Deus prophetam suscitaret, quem audire deberent sicut se ipsum.› Et hoc satis erat de Christo prophetatum. Nam prius dixerat verba sua esse verba Dei. De¬inde quod propheta futurus audiri debuit sicut ipse minister verbi Dei. Voluit, ut ipse propheta tamquam verbum Dei audiri deberet. Et alibi propheta dixit, quo modo ille per Moysen lo¬quens legem qui Deus est postea in terris videri deberet in humana conversatione. Mira res, quo modo Judaei non dubitantes de adventu salvatoris, qui et Messias, Christus seu rex ‹unctus prae consortibus› et ‹qui regnaret in aeternum›, titulum illum audire non potuerunt. Arbitror hoc divina dispensatione sic permis¬sum, quia Judaei, dum Christum propter hunc titulum persecuti sunt, quasi ipse non sit ille pro¬missus, quem «in manu forti» venturum exspec¬tant, licet non negent ipsum Messiam regem, ‹cuius regni non est finis›, per hoc patesceret in contradictione regnum caelorum. Nam, si Judaei faciliter acquievissent, non fuisset Christus pa¬tule crucifixus, et mors eius non pervenisset ad notitiam, neque resurrectio neque vita aeterna et regnum aeternum. Unde promissio facta et re¬sistentia ac contradictio eius qui venit manife¬starunt mundo salvatorem. Attende, quo modo textus non dicit, quot erant magi, sed dicit ‹magos venisse Jerosoly¬mam›. Forte plures fuerunt tales in comitatu tri¬um regum, quos evangelista non exprimit. Nam mirabilius erat sapientes sic venisse quam reges. Et exprimit sapientes propter hoc, quia illi dicere poterant se stellam vidisse et pro causa scientiae Christum natum rationes ex caelis producere. Sapientes, qui venerunt, ut adorarent regem Judaeorum, ostenderunt ipsum esse regem ‹per quem reges regunt›, scilicet rex omnis religionis, quae inter Judaeos tunc praecipue vigebat. Nam utebatur legibus divinis. Omne autem regnum sine iustitia et religione non est regnum Cod. Vat. Lat. 1245 fol.68rb sed latrocinium. Quapropter rex ille, qui adorari de¬buit ab omnibus regibus, erat rex iustitiae. Nam per iustitiam omnes regunt. Rex igitur noster Christus est inter reges sicut sol inter stellas. Unde nominatur ‹sol iustitiae›. Et sicut stellae lucem iustitiae a sole iustitiae recipientes tenen¬tur recognoscere se in feudum et via gratiae re¬gnum suum a sole habere, sic et isti reges et magi cognoverunt. Rex enim religionum omni¬um est Christus. Et quia vices Christi agit papa, rex et sacerdos simul, quia rex religionum, ideo omnes christiani reges ipsum tamquam caput re¬ligionis, quae est regnum supremum in se omnia regna continens, venerantur et in ipso eum re¬gem cuius vices agit. Religio autem non habet finem in hoc mun¬do, sed disponit regnum mundi, ut fiat caeleste. Unde recte Christus rex non huius mundi sed religionis est, cui omnes huius mundi reges in¬clinare debent capita. Vide mirabile, quo modo undique veneratur Christus, quia iustitia et reli¬gio in omni ordinato regno mundi praeferuntur et regna mundi serviunt religioni. Caput autem iustitiae et religionis nemo dubitat non esse in hoc mundo, sed bene fatemur ipsum regnare in mundo medio ministrorum, praesidere autem in caelo seu in loco incorruptibili et immortali im¬mortalibus et felicibus. Unde rex, quem omnes reges adorant, sive in istis sive aliis quibuscum¬que signis ducantur ad adorationem eius, est ve¬ritas et iustitia, ut assequantur in veritate et iu¬stitia, quam colunt, vitam immortalem. Est Chri¬stus Deus noster nobis manifestatus et a nobis receptus. Et ad hoc recognoscunt se omnes reges a Deo potestatem habere, ut defendant veritatem et iustitiam, quae sunt de regno Christi seu principis lucis, contra falsitatem et iniuriam, quae sunt de regno Antichristi seu ‹principis tenebrarum›. Unde omnia ordinata regna solum sunt a Deo, a quo est omnis po¬testas, ut serviant regi Christo, qui est rex iusti¬tiae et veritatis, cuius stipendium est vita aeter¬na. Stipendium autem principis tenebrarum mors est, quia illi servitur in peccato quod com¬mittitur in abusu regiminis contra iustitiam et veritatem. ConCod. Vat. Lat. 1245 fol.68vasidera bene, quo modo apud ethnicos fuit principatus aliquis, quem Christus non lau¬dat, quia reges gentium dominabantur eorum, et hoc non erat iustum, quia principatus non est propter personam quae praesidet, sed propter rem publicam. Christus igitur suis iniunxit, ut principatus non sit sine religione, quae vult hu¬militatem et ministerium praesidentis, ac quod ipse ob pacem et bonum publicum praesit. Ideo dixit: ‹Inter vos autem non sic, sed qui maior aliorum minister.› Regnum autem sacerdotale est sub Christo immediatius. Et in Roma, ubi fuit gentile maxi¬mum, factum est sacerdotale sub Christo. Pon¬tifices maximi in Capitolio ad hunc gradum de imperio transiverunt et Julius, primus Caesar, postea factus est pontifex maximus. Sed ut dicit textus, cum ad verum deventum est regnum sa¬cerdotale, distinctum est a regno mundi, et re¬mansit regnum mundi sub directione regni sa¬cerdotalis. Adhuc est considerandum quod «ratione vi¬gentes sunt naturaliter aliorum domini et recto¬res». Ideo Christus, qui ipsa ratio Patris, natu¬raliter est omnium dominus et rector, et ab ipso est lumen illud sapientiae per quod omnes re¬gentes regunt.