Cod. Vat. Lat. 1245 fol.98vb «Non diligamus verbo neque lingua sed ope¬re et veritate». In epistula Dominicae. Dicit Johannes in canonica epistula prima ca¬pitulo tertio: «Nolite mirari, si odit vos mundus. Nos scimus, quoniam translati sumus de morte ad vitam, quoniam diligimus fratres». Dicit infra capitulo quinto, quo modo ‹mundus totus sit in maligno positus›. Et quia veri christiani non sunt de hoc mundo, licet sint in mundo, ideo non est mirandum, si mundus eos odit. Nam, ut Jesus ait, mundus quod suum est diligit. Item non mirum, ait Jesus ad apostolos, «si mundus vos odit, quia me prius odio habuit». Per hoc autem quod mundus nos odit scire possumus nos de morte ad vitam translatos esse, quoniam «diligimus fratres». Nam dilectio illa est evidens signum nos esse filios Dei, quia, ut ait Sapientia capitulo primo, «qui diligit fratrem su¬um in lumine permanet». Attende, quando mun¬dus nos qui christiani sumus odit, etsi nos illos qui nos odio habent ut fratres diligimus, tunc scimus nos de morte ad vitam translatos. «Qui non diligit manet in morte. Nam omnis qui odit fratrem suum homicida est», ‹et talis non habet vitam aeternam in se manentem›. Quare dilectio operatur vitam, si odium mortem. Sed oportet quod sit consummata dilectio, scilicet ut diligamus proximum sicut Deus nos, sicut et odium consummatum complicat homici¬dium. In voluntate enim eius qui odit est, ut non vivat quem odit. Ita igitur ille homicida est, sicut concupiscens uxorem proximi «in corde suo iam moechatus est», ut ait salvator. Jesus autem Deus et homo nos perfecta caritate dilexit, quia «animam suam pro nobis posuit, et nos» sic etiam facere «debemus», scilicet «animam pro fratribus ponere». Et quando sic fecerimus sicut Cod. Vat. Lat. 1245 fol.99ra tenemur, cum ‹omnis Christi actio nostra sit in¬structio› et sicut ipse ambulavit et nos ambulare debemus, ut dicit supra, tunc scimus nos de morte ad vitam translatos, quia perfectam ha¬bemus dilectionem proximi. Ille utique valde Deum diligit, qui fratrem suum, cum quo habet communem patrem Deum, etiam si frater ipsum odio habuerit, propter hoc dilexerit, quia frater est. Tunc enim propter Deum eum diligit, qui utriusque Pater est; dilectio enim fratris ut fratris est relata ad patrem. Et quando intantum quis ut Christus dilexerit etiam inimicum, ut pro eo, quia frater, moritur, ille maxime patrem amat; non enim di¬ligit fratrem nisi propter patrem; magis igitur diligit patrem. Quare habet remunerationem vi¬tae, si moritur propter fratrem. Recte igitur ille qui perfecte diligit fratrem translatus est de mor¬te ad vitam. Nam talis dilectio «fortis est ut mors». Ideo habet remunerationem, ac si mor¬tem pro fratre subiisset. Considera autem, quia non dicit Johannes «proximum» sed «fratrem». Nam et licet proxi¬mus dici posset frater, tamen potius posuit frat¬rem quam proximum perfecte diligendum, ut in dilectione fratris videremus prioriter caritatem Dei Patris contineri. Qui animam, hoc est tem¬poralem vitam, ponit pro fratre, ille vicit mun¬dum. Nam eligit placere Deo Patri, ut salvet fratrem, etiam si animam suam perdere propter hoc deberet. Talis perdendo hanc vitam, scilicet animalem ab anima dictam, invenit aeternam. Unde nota quod pro fratribus animam ponere tenemur, scilicet pro salute fratrum, quia, ne per¬eat aeternaliter, mortem temporalem subire de¬bemus exemplo Christi, qui mortuus est tem¬poraliter, ne nos moriamur aeternaliter. Deinde subiungit alium gradum dilectionis, dicens: ‹Qui habuerit substantiam mundi huius et viderit fratrem suum necessitatem habere, et clauserit viscera sua ab eo, quo modo caritas Dei manet in eo?› Nam substantia huius mundi non debet praeferri necessitati fratris. Tenacitas in substantia mundi, quando frater necessitatur, est manifestum signum avarum illum esse et non renuntiasse mundo, sed potius constat quod ani¬ma sua adhaereat substantiae mundi. Non iubet lex caritatis quod, ne proximus temporaliter mo¬riatur, ego animam tradere debeam; sed ne ae¬ternaliter moriatur, ego eligere debeo potius temporalem Cod. Vat. Lat. 1245 fol.99rb mortem. Deinde iubet lex, ne tem¬poraliter frater moriatur, quod ego potius eligere debeo perdere substantiam huius mundi, sine qua ego temporaliter vivere potero. Ubi hoc non fecero, signum est animam, quam perdere non teneor, adhaerere substantiae mundi, quare sub¬stantiam mundi deserere nequeo. Patet igitur me avarum esse et animam meam substantiae mun¬di conglutinatam, et colo illam substantiam tam¬quam animae felicitatem. Idolatra igitur sum ego, et non est in me caritas Dei sed amor sub¬stantiae mundi. Attende, quia concludit non esse caritatem Dei in eo qui claudit viscera fratri. Quare, si non claudit, tunc in caritate fratris est caritas Dei, ut praedictum est. Concludit igitur dicens: «Filioli mei, non di¬ligamus verbo neque lingua, sed opere et verita¬te». Nam qui se dicit diligere et non ostendit opere, non diligit in veritate, sed mendax est et non sub veritate militat, sed sub patre mendacii et maligno, et non videbit vitam aeternam. Evangelium de cena nos instruit, quo modo vocamur ad cenam per hominem paratam. Nam nisi homo pararet et invitaret, non moveremur. Homo enim non movetur nisi ad societatem ho¬minum; est enim animal politicum et civile, quod diligit societatem. Societas autem sub spe¬cie una est; nam sine unitate non est societas; naturale igitur desiderium societatis est sub uni¬tate specifica. Jesus igitur, qui fecit cenam aeter¬nae refectionis, homo est qui tantam paravit re¬fectionem quod omnes homines refici possent. Unde «vocavit multos». Multitudo sine numero determinato vocata est. Non autem intelligi possunt se vocatos, nisi per hominem vocentur. Induit verbum Dei, de quo vivit spiritus, humanam naturam, ut posset hominem vocare ad refectionem. Sicut si aliqua nova et pretiosa ars indueret hominem ad finem, ut posset vocare homines ad eruditionem eius. Unde describit, quo modo illi vocati, qui sunt saecularibus huius mundi negotiis impli¬citi, se excusant. Nemo Deo militans se impli¬cat negotiis saecularibus, et econverso qui se implicat negotiis huius mundi quae Dei sunt non advertit. Mens discipuli alligata carnali con¬cupiscentiae non audit verba magistri aure mentis, Cod. Vat. Lat. 1245 fol.99va quia mente distractus et absens. Solli¬citudo, quae est in homine ad ea quae desiderat, trahit mentem ad desideratum, et illi amato al¬ligat vinculo forti, sicut qui intente respicit ad visibile non potest bene loquentem intelligere, quia consideratio non est libera sed ad visibile alligata. In forti enim consideratione mens formam eius quod considerat induit, nec potest ad alia trahi, nisi prius liberetur a priori forma, sicut materia non est apta ad aliam formam nisi per dimissionem prioris. In forti igitur et sollicita consideratione nexus amoris exsurgens inter ani¬mam et rem amatam quae consideratur stringit simul mentem cum re illa, ut Paulus ait: «Qui adhaeret meretrici, unum corpus fit cum ea, et qui adhaeret Deo unus spiritus fit cum Deo». Nam in Deo non potest aliud considerari quam spiritus; ideo nectitur mens amans ad spiritum qui Deus est. Et in meretrice non consideratur nisi corpus; sic mens fit carnalis. Unde patet quod illi, qui sunt in hoc mundo et in deliciis eius ambulant et pro illis solliciti, tales, etsi vocentur de prandio deliciarum mundi ad cenam vitae aeternae, non audiunt vocantem, sed excusant se, quasi habeant aliqua negotiari, quae meliora sint quam illa ad quae vocantur. Dicunt enim se tunc excusari, quando non de¬serunt id quod est eligibilius. Exprimit autem evangelium negotiationes huius mundi, quae fiunt maxima sollicitudine; nam aut in superbia dominationis, ut in acqui¬rendo villam, aut in avaritia, ut in quinque iugis boum, aut in concupiscentia carnis, ut in uxore. Dicit evangelium omnes se excusasse per nego¬tiationem. Nam unus emit villam, alius quinque iuga boum, tertius duxit uxorem sive iuxta vul¬gare: Emit uxorem. Nam in illo contractu, in quo vir se dat uxori et uxor viro, emit vir cor¬pore suo uxorem, quia se dat pro ea, et econ¬verso uxor emere dicitur virum, quia se dat pro viro, et ideo neuter retinet proprietatem corporis sui, sed transfert in alium, uti in emptione trans¬fertur proprietas seu dominium. Unde in istis negotiationibus, quae sine mente non possunt fieri – negotiatio enim liberam mentem exposcit –, mens est per negotiationem distracta et avide gliscit experiri, an bene fecerit negotiationem. Ac si diceret: Ex quo Cod. Vat. Lat. 1245 fol.99vb emi, tunc, cum multum cupiat quis videre, quid emerit, ex¬cusatus sum, si sum sollicitus ad videndum, ad probandum et utendum. Ex quo igitur hoc se¬quitur negotiationem, quod negotiantem adeo reddit sollicitum et intentum, tunc illae negotia¬tiones quae sunt nimis sollicitae non sinunt au¬dire vocem evocantis. Vult autem qui cenam paravit quod ipsa co¬medatur. Mittit praedicatores in hora ad vocand¬um invitatos. Invitamur, dum regeneramur per lavacrum baptismatis seu fidem. Vocamur per servos ante mortem seu occasum, et ita omnis fit diligentia. Sed simul omnes nos ad excusatio¬nem confugimus, qui sollicitudini negotiationum huius mundi operam impendimus. Qui autem in vicis seu villis habitant et sunt pauperes et infir¬mi, quoniam illi non negotiantur, sed eis viluit mundus, illi apti sunt, ut introducantur, nec opus est invitatione et vocatione, quia deliciae tem¬porales eos non tenent quibus carent. Et illi pos¬sunt dici docibiles Deo quorum est regnum Dei. Et tamen non propter illos tantum parata est cena, sed propter eos etiam, qui in civitatem mundi nondum introierunt, sed sunt adhuc apud saepes, uti sunt illi baptizati, qui nondum usum rationis habuerunt aut, si habuerunt, actualiter non peccaverunt. Tales veniunt etiam ad cenam et non introducuntur per persuasionem rationa¬lem, sed compelluntur per fidei simplicitatem; nam fides non ducit persuasione seu ratione, sed potius compellit contra intelligentiam acceptare iter. Et ita sunt qui ultimo compelluntur, et sunt qui nondum deliciis civitatis mundi sunt invo¬luti, et sunt qui delicias mundi deseruerunt et introducuntur. Et sunt in deliciis civitatis mundi inviscati, qui invitati et vocati se excusant. Et quia illi allegant excusationes, ideo nullus de vo¬catis pervenit ad cenam, ut concludit evangelium. Velis attendere, quo modo vita aeterna, quae est felicitas consummata, semper in evangelio exprimitur per immissionem verbi Dei in ani¬mam. Nam per seminationem in terram bonam aut pascentiam paratae cenae aut thesaurum in agro aut inventionem margaritae etc. Unde ani¬ma nostra se facit capacem gratiae in se recipi¬endi verbum Dei, et verbum in anima quasi in terra bona seminatum facit fructum. Sicut semen in terra ad se attrahit ex terra, unde vegetatur Cod. Vat. Lat. 1245 fol.100ra et crescit, et conveniens nutrimentum convertitur in vitam vegetativam naturae seminis, sic ver¬bum Dei attrahit ex anima conveniens sibi, sci¬licet intellectualem virtutem, quae convertitur in vitam divinam verbi. Facit autem fructum se¬cundum gradum bonitatis animae. Et nota animam nostram in comparatione verbi terram dici. Habet se igitur verbum Dei ad animam sicut anima ad corpus. Nam anima est ut semen vitae corporis, et secundum condicio¬nem corporis facit bonum fructum vitae. Sic et verbum Dei est semen vitae animae, et secun¬dum condicionem animae facit bonum fructum vitae. Oportet autem quod, sicut corpus in se habet principia, ut possit vivificari, quia alias ad hoc, ut actu vivat, non posset perduci per ani¬mam quae actu vivit, et posse vivere corporis perducit in actum, ut sit actus primus corporis organici animalem vitam habentis in potentia, sic et verbum Dei est actus primus animae dis¬positae vitam divinam habentis in potentia. Dispositio autem illa quae est in anima vo¬catur intellectus. Nam quod anima sit in poten¬tia capiendi verbum Dei, quod est vita, ex eo est, quia potest intelligere. Si enim non posset intelligere, non foret capax verbi. Includitur igi¬tur in anima vis quaedam seu potentia ad ca¬pacitatem verbi seu sapientiae. Unde in ipsa sunt principia quaedam sicut in terra sunt quae¬dam virtutes universales et confusae, ob quas est capax seminis, et ex illis semen attrahit nu¬trimentum et in se transfert. Unde terra de sua propria virtute universali fructus producit. Sed sunt fenum, tribuli et spinae. Fenum autem est silvestris avena; producit enim ex se terra quae¬dam blada silvestria, quae dicuntur fenum, quae habent aliquid similitudinis bladorum et non sunt fructus vitae rationalis animalis, sed be¬stialis. Sic anima intellectiva habet virtutem complicantem universalia principia, medianti¬bus quibus explicat aliquem naturalem fructum scientiarum. Sed si seminatur in ea semen bonum et ipsa terra est bona, tunc secundum naturam seminis fert fructum multum et bonum. Unde secundum semen verbi producit fructum scientiarum et ar¬tium, ut ex verbo platonico, si capitur et custo¬ditur fructus scientiae platonicae ad participand¬um intellectum Platonis, et verbo aristotelico scientiae aristotelicae ad Cod. Vat. Lat. 1245 fol.100rb conformandum se in¬tellectui Aristotelis, et ita de ceteris. Sed ex ver¬bo Dei perfectissimus fructus, qui est intelligere perfectissimum intelligibile, scilicet Deum. Et considera: Ex quo magister noster Jesus ver¬bum Dei semen dicit, ut cadit in animam, tunc in verbo quod recipitur in anima est in potentia id cuius est semen, sicut in semine arboris est arbor in potentia. Unde in receptione verbi Dei in anima recipitur in potentia divinus intellectus, cuius est semen. Et sicut ad hoc quod semen in terra pro¬ducat fructum, requiritur quod semen excitetur ad motum, ut de potentia producatur ad actum fruc¬tus seminis, sicut semen arboris excitatur, ut fiat simile arbori, a qua habuit, ut esset semen – et hoc fit mediante calore caelesti, cuius est incitare ad motum, quia de motu caeli exoritur –, sic mediante calore divino sive caritate seu Spiritu Sancto exci¬tatur semen verbi Dei, ut fiat simile illi cuius est semen. Verbum igitur Filii Dei excitatum crescit usque ad similitudinem Filii Dei. Et attende, quo modo dicit theologus ille al¬tissimus: ‹Quando apparuerit› nobis Filius Dei, qui in nobis est in verbo suo seu semine, tunc ‹erimus similes ei›. Ac si forma seminis arboris foret semen intellectuale formae arboreae, quan¬do sibi repraesentaretur forma arborea cuius est semen, tunc se illi conformaret transeundo de potentia in actum, et hoc fieret ex apparitione. Intellectus noster est quasi universale semen specierum, et quando apparet aliqua species ei in phantasmatibus, tunc specificatur et fit similis illi; ducitur enim lumine intellectus agentis de potentia in actum. Si autem intellectus seu potentia animae indu¬itur virtute altiori et supernaturali, scilicet fide, et capit in se verbum Dei, tunc semen universale specierum naturalium fit semen divinum ex se¬mine verbi Dei formatum, et ita semen specie¬rum creatarum fit semen creatoris specierum. Verbum igitur Dei est semen et in se convertit virtutem intellectualem, quae est semen specie¬rum, ut fiat semen speciei specierum. Sicut enim in terra est virtus universalis se¬minum et dum unum semen seminatur in ea, illud universalem virtutem in se convertit, ut vir¬tus quae erat terrea nunc sit secundum naturam seminis seminati in ipsa, esto igitur quod semen illud in terram proiectum sit semen Cod. Vat. Lat. 1245 fol.100va fructus om¬nium fructuum et sic semen omnium seminum, tunc omnem virtutem seminalem terrae in se con¬verteret – totam enim terram vis seminis illius oc¬cuparet et per omnem potentiam eius se diffun¬deret –, sic verbum Dei per fidelem animam receptum per omnem potentiam eius intellectivam diffunditur et attrahit in se, et sic crescit intellectus in verbum seu semen Dei attractus, ut fiat similis Deo, cuius est semen factum in verbo. Et nota, quo modo magister noster compa¬ravit animam rationalem verbi Dei capacem ter¬rae, de qua semina trahunt nutrimenta. Sed nu¬trimenta transformantur in naturam aliti. Unde vita vegetativa, quae facit potentia vegetabile esse actu vegetabile, potius pascit vita vegetativa terram, quam terra pascat vitam; attrahit, ut vi¬vificet, et naturaliter appetit vivificari. Ideo attrac¬tioni non resistit sed oboedit. Sic vita divina in verbo seu semine videtur ali ex virtute animae ra¬tionalis, quae transit in semen. Et tamen hoc non est nisi vitam vegetativam divini seminis fieri in virtute animae rationalis, quae intellectus dicitur.