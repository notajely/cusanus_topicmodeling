Cod. Vat. Lat. 1245 fol.76vb «Accepit ergo Jesus panes, et cum gratias egis¬set, distribuit discumbentibus.» Ex evangelio. Christus duplicem cibum dedit istis, qui eum in desertum sequebantur, scilicet refectionis cor¬poralis et cognitionis, quae est cibus spiritualis. Nam ducti fuerunt ex refectione miraculosa, ut dicerent: «Hic est vere propheta, qui venturus est in mundum.» Unde apud eos fuit certum post omnes prophetas prophetam qui vere pro¬pheta esset venturum esse, sicut alibi habes Christum veram vitem. Sic nota verum prophe¬tam esse, de quo vere potest annuntiari ipsum prophetam, sicut est ‹lux vera› et ‹testimonium verum› et ‹iudicium verum›. Et sicut alibi dicitur, «vere Filius Dei erat iste». Et nos «audivimus et scimus, quia vere salvator est mundi». Paulus ad Romanos 3o dicit: «Est autem Deus verax, om¬nis homo mendax.» Ex quo patet quod Christus, qui se dicit veritatem, est Deus et homo, quando nominatur verus salvator vel propheta etc. Propheta Elisaeus modicum olei multiplicavit usque ad impletionem omnium hydriarum quae haberi poterant; ita et Christus «quinque panes» usque ad impletionem omnium, qui erant quasi quinque milia. Et colligebantur quae supererant fragmenta, quae implebant «duodecim cophi¬nos». Et non multiplicavit Christus panes tan¬tum, sed et pisces, quia dedit de «duobus pisci¬bus» cuilibet quantum voluit. Et attende quod de quinque panibus non fecit plures panes, nec de duobus piscibus plures pi¬sces, sed de quinque panibus et duobus piscibus pavit quinque milia hominum. Fuit igitur mira¬culosa distributio valde, Cod. Vat. Lat. 1245 fol.77ra ubi vere solum quinque panes fregit et distribuit, ita quod implerentur omnes et colligerentur fragmenta, quae excedant quantitatem quinque panum in multo valde. Quando quis considerat Christum in una, sini¬stra scilicet, manu habuisse panem, et cum dex¬tera fregisse illum et distribuisse, admiratur, quo modo de parvo pane tot magnas partes fregit et distribuit, et si fregit in mille partes panem unum, quo modo partes illae parvae sunt in dis¬tribuendo adauctae. Nam, si fecisset Jesus quod de qualibet minuta portiuncula quilibet fuisset repletus, uti aliquis cibus plus saturat hominem in parva quantitate quam alius in magna, non superfuissent tot fragmenta. Et attende, quo modo Jesus supra omnem intellectum hoc fecit miraculum. Nam fecit quod pars fuit aequalis toto. Esto enim quod panis unus aliquantulum maior fuit, quam re¬quirebat refectio unius hominis; fecit Jesus mil¬lesimam eius partem aequalem toto. Hoc est su¬pra omnem capacitatem intellectus, quod vel pars sit aequalis toto vel maior, vel quod millesima sit maior quarta, minor scilicet maior maiore. Alibi habes in sermone alterius anni, quo modo maximum fuit miraculum quod in uno pane, in quo non fuit potentia multorum, sicut in uno semine sunt multa in potentia, Christus effecit illud esse actu, quod non fuit in potentia. Neque creavit de nihilo, sed de uno, quod fuit actu determinatae quantitatis, fecit id ipsum esse actu non solum quantitate aucta, sed substantia, quae tamen non recipit magis nec minus. Nam substantia reficit, non quantitas accidentalis. Hic autem reficiebantur multi. Oportebat igitur quod substantia sicut et quantitas reciperet augmen¬tum. De quinque enim panibus et non de plu¬ribus reficiebantur tot milia, licet quinque vix quinque hominibus suffecissent. Etiam est considerandum, an de quolibet pane singulis distribuit. Videtur enim, ut Lucas ait, quod Christus ‹fregit et dedit discipulis, ut ponerent ante turbam› ordinate sedentem, sicut Deus mediante natura, quae est ut instrumen¬tum, distribuit quinque sensus in hominibus. Nam omnes non habent nisi quinque sensus, Cod. Vat. Lat. 1245 fol.77rb et non habent duo homines decem sensus, licet ha¬beant plura organa quam unus. Et licet etiam visus unius non sit visus alterius, tamen non sunt nisi quinque sensus distributi in omnes homines, et unusquisque ex hac distributione recipit plenitu¬dinem et abundantiam. Sic de piscibus duobus. Pi¬sces enim dant saporem panibus. Sapor est dis¬cretio. Discretio est inter unum et aliud. Ideo duo sunt pisces, scilicet vis discretiva, quae iungitur communibus panibus seu sensibus. Considera, quo modo apud puerum reperti sunt quinque panes hordeacei et duo pisces. Nam Jesus statuit puerum seu parvulum in me¬dio discipulorum dicens: ‹Nisi facti fueritis ut parvulus› iste, «non intrabitis in regnum caelo¬rum». Tenet puer panes hordeaceos simplices et humiles, qui mediante distributione Christi pa¬scunt multos. Illa enim innocentia, etsi rudis est, tamen pulchra valde et amabilis et Deo grata; quare in se vitam fecundam continet. Nota: anima, corpus, calor, cibus, Pater, Christus, caritas, cibus, spiritus, anima, amor, cibus. Anima cibum calore digerit, sublimat et convertit in membra, quae vivificat. Deus Pater mediante caritate digerit, sublimat et convertit cibum in membra Christi. Spiritus interioris ho¬minis mediante amore cibum convertit in mem¬bra animae. Cibus primus est corpus; cibus se¬cundus est anima; cibus tertius est Deus. In cibo igitur considera, quo modo, ad hoc quod sit cibus, requiritur, ut sit proportionatus naturae; ex his enim ex quibus sumus, ex illis nutrimur. Et oportet quod sit electus et factus digestibilis et quod quattuor elementa sint ad temperantiam in eo redacta quoad hoc quod in¬terior spiritualis homo fiat cibus convertibilis in corpus Christi, sicut non nisi panis triticeus con¬vertitur in corpus Christi in eucharistia, purus, incorruptus etc. Oportet quod quattuor elementa, quae sunt quattuor virtutes cardinales, sic sint in harmo¬niam redacta quod quaelibet virtus sit in quali¬bet, uti Ezechiel vidit figuram quattuor animali¬um, quorum quodlibet erat quattuor facierum. Nam non est prudentia sine temperantia, fortitu¬dine et iustitia, nec est iustitia sine aliis, et Cod. Vat. Lat. 1245 fol.77va sic de singulis. Anima sic complexionata est aptus cibus, ut Deus Pater mediante caritate, quae est Spiritus Sanctus, digerat calore fidei, sublimet calore spei et convertat calore caritatis in membra verbi seu Christi. Christus enim est corpus Dei, in quo Deus ‹habitat corporaliter›, ut dicit Paulus. Fides igitur est ut calor stomachi in corpore Christi, spes ut calor hepatis, et caritas ut calor spiritus membris inhaerentis. Deus est cibus spiritus nostri. Nam spiritus noster cibum vitae suae mediante calore amoris digerit fide, sublimat spe, et unit dilectione. Deus igitur seu sapientia sive verbum est cibus intellectus nostri, et intellectus noster est cibus verbi. Quando magister vidit discipulos capaces, augetur in eo desiderium influendi doctrinam. Pascitur igitur ex intellectu discipulorum vivaci¬tas verbi, et verbum, quod pascitur, pascit. Ait enim Proverbiorum 8o Sapientia delicias suas esse cum hominibus. Deliciae verbi sunt, quan¬do recipitur. Deliciae sapientiae sunt, quando capitur in intellectibus, quia, dum capitur, capit. Nam dum capitur, transfert, sicut lux, dum capitur in aere, transfert tenebras eius in lucem. Sicut anima cibat corpus vita, et hoc non est nisi cor¬pus transferri in vitam sicut alimentum in natu¬ram aliti, ita anima est cibus et cibatum. Sic Deus quoad animam. Considera, quo modo Deus creavit sibi no¬bilem cibum in quo deliciatur. Sapientia enim se ludere dicit in orbe terrarum. Sicut primus cithar¬oedus fecit sibi citharam, ut in ipsa deliciaretur et refocillaretur. Est autem anima rationalis quasi cithara viva, quae se ipsam adaptat ad hoc quod bonam harmoniam decem chordarum possit creator suus in ea tangere seu reperire. Unde cithara viva liberi arbitrii adaptat se ipsam ad concordantias harmonicas dulcis melodiae, aut negligenter se habet, ut falsas notas et discor¬dantias potius resonet et non oboediet tangenti, qui nititur secundum conceptum internum con¬cordantiam in sono audire. Ecce, de conceptu rationis exit harmonia, quae medio instrumenti in sono explicata redit per auditum, ut pascat animam delectabiliter. Unde exivit Cod. Vat. Lat. 1245 fol.77vb tunc, scilicet delectabiliter, quando conformiter se habet ex¬plicatio harmoniae ad conceptum, unde exit nu¬merus et proportio et harmonia. Et considera, quo modo cibus vivus se ipsum parare debet, ut sit gratus et acceptus, mundus, lotus, cruditate deposita in igne et aqua edibilis fac¬tus. Quando enim in adversitate bene probatus est et humiliatus et convertibilis et digestibilis factus per ignem tribulationis et aquam angustiae, in pati¬entia caloris et frigoris, et bene conditus, saporosus et delectabilis, tunc paratus est et potest se nobili¬tare, ut sit cibus nobilis et regius et angelicus et divinus, quando fit christiformis. Et nunc sumus ad hoc, ut paremus Pascha, quod prope est, ut dicit evangelium. Quod au¬tem simus cibus Dei patet, quia possumus fieri filii Dei. Possumus igitur converti in ‹membra Christi›, ut spiritus vitae Filii Dei nos possit vi¬vificare. Nam ad eius similitudinem transforma¬bimur sicut cibus in cibatum.