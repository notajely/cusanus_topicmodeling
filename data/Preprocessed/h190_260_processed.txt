203va «Loquere et exhortare et argue cum omni imperio»; Ad Titum 2o et in officio missae. Docet me Paulus medio Titi episcopi, quale sit officium meum, scilicet loqui in ecclesia, exhortari, arguere. Et primum debet esse ad eruditionem, secundum ad imitationem, terti¬um ad emendationem, et hoc «cum omni im¬perio». Docet autem Paulus in fine epistulae illum devitandum tamquam ethnicum et excommuni¬catum atque haereticum, qui non emendatur per tres admonitiones. Ecce «imperium»: si loqui de¬beo, oportet ut adsint quibus loquar, sic si ex¬hortari aut arguere debeo. Quid igitur de illis qui contemnunt? Dicit Paulus post verba thematis: «Nemo te contem¬nat.» Ecce sicut mihi praecipit, ut loquar, exhor¬ter et arguam cum omni imperio, ita praecipit omnibus mihi creditis, ut nemo me arguentem contemnat. Unde qui non vult audire verbum Dei, contemnere videtur. Contemptus est pec¬catum mortale. Si igitur audiens et non oboedi¬ens pro excommunicato vitandus est, a fortiori nolens audire admonitiones et exhortationes, quomodo illi sunt ausi accedere ad sacramentum eucharistiae, qui contemnunt accedere ad ser¬mones, in quibus ministratur et distribuitur in¬teressentibus gratia salvationis et pabu203vblum vitae per vivax Dei verbum. Eucharistia est sacramentum verbi. Nam sicut sub speciebus pascentiae corporalis attingitur pascentia spiritus in fide, quae est quod verbum Dei sit pascentia vitae spiritus rationalis – quo¬modo ille recte credit eucharistiam sacramentum esse gratiae pascentis verbi, qui contemnit ver¬bum ipsum medio vocis in animam rationalem recipere? Simile videtur esse, ac si quis Platoni¬cus esse vellet ex inspectione libri Platonis, con¬temneret autem audire ipsum viva verba profe¬rentem. Dico: Quomodo fit tibi eucharistia «panis vivus», si non fueris doctus per ipsum verbum? Ecce verbum vivum in sermone facit tibi eu¬charistiam sapidam, quae non fiet cibus animae rationalis nisi «per illuminationem» verbi, alias manet tibi absconditus dulcis ille sapor et igno¬rabis, quomodo ‹omne delectamentum in se ha¬beat›. Sumit ipsum ignorans potius ut «animalis homo» quam «spiritualis», quia spiritus nihil de eo percipit neque umquam ex se ipso nisi doctus percipere poterit; quasi si caeco nato diceretur praesentato sibi pane triticeo: ‘manduca hunc panem, et efficieris pulcher valde atque optime coloratus in facie’, verba illa caecus parum ae¬stimaret, quia pulchritudinem coloris non intel¬ligeret. Sed ad hoc, ut magni faceret hoc donum, opus foret, ut aperires sibi oculos; et videndo colores pulchros cum fide quod ipse talem as¬sequeretur, avide panem illum colorem praestan¬tem manducaret. De se vero numquam ad hoc perveniret, et nisi illuminaretur, sine delectatione promissi co¬loris manducaret. Sic est quod illuminatio, quae fit per verbum, est necessaria omnibus, qui cum delectatione et interno desiderio seu devotione sacramentum eucharistiae sumere debent, alias, uti frequenter fit, frigide acceditur. Haec sic praemisi hac die prima Ianuarii, ut illi qui numquam aut raro audiunt verbum Dei, sciant se ut contemptores verbi ab eucharistia separandos, uti alias saepius commonui. Dicit autem Apostolus: ‹Apparuit gratia sal¬vatoris nostri Dei› et cetera, volens quod sic Titus populum instrueret, scilicet quod «gratia salvatoris Dei», quam in sequenti capitulo no¬minat benignitatem et humanitatem, quae est Christus, apparuit. Ex hoc habes 204ra concordanter ad evangelium hodiernum cur nomen eius est Iesus, quia ipse benignitas salvatoris Dei nostri. Deus salvator est, et Iesus salvatio eius; «Deus verax est», et Iesus veritas eius; Deus pius est, et Iesus pietas eius; Deus benignus est, et Iesus beni¬gnitas eius; Deus sapiens est, et Iesus sapientia eius; Deus omnipotens est, et Iesus omnipoten¬tia seu virtus eius; «Deus creator» est, et Iesus creatio eius; Deus magister est, et Iesus magi¬sterium eius, sicut si quis ostenderet librum Pla¬tonis in se continentem omnem eius doctrinam et diceret: Plato doctor est, et haec est doctrina eius, aut diceret ostendendo statuam fidei ultime elaboratam: fides in arte fingendi magister est, et hoc est magisterium eius. Et in summa Iesus est, in quo humana natura est assecuta omne id quod desiderat et Deo at¬tribuimus. Humana natura desiderat felicitatem, quae Deus est. Illam ipsa natura humana est in Iesu assecuta, quia Deum apprehendit. Et est Iesus Filius hominis sic assecutus felicitatem, quod ipsam non solum habet, sed communicare potest. Adam assecutus fuit animam viventem vita rationis, quae est felicitas huius mundi et imago felicitatis aeternae, sed non est eam sic assecu¬tus, quod possit communicare, quia non recepit hoc donum rationis nisi sibi, sed animalem ho¬minem recepit ad communicandum, quia eius naturam recepit, non sic imaginem Dei recepit seu sapientiae. Christus vero secundus Adam re¬cepit naturam seu ipsam essentiam sapientiae non imaginem incommunicabilem. Ideo factus est «in spiritum vivificantem» omnes eum recipientes. Et attende quomodo ait Paulus: «Apparuit benignitas», quoniam Iesus est ostensio Dei, tamquam in quo omnia, quae Dei sunt aut Deo attribui possent, complicantur tamquam osten¬sio vasis thesauri Dei in se omnia quae Dei sunt continentis, quemadmodum Apostolus dicit om¬nes thesauros scientiae et sapientiae Dei in eo esse absconditos. Iesus igitur est apparitio abs¬conditi Dei seu revelatio sive ostensio. Et quia dixi ipsum esse creationem Dei atten¬de: nam Deus est creator, sed Iesus est ipsa creatio, nam solum in Iesu apparet vis creatoris; in eo enim revelatur omnipotentia 204rb creantis. Deus creat creatione omnia. Creatio autem est Iesus, «per quem fecit et saecula», sicut pic¬tor arte pingendi pingit, quae vocetur pictio. Esto igitur quod pictor artem pingendi, per quam omnia pingit, uni picturae suae pingendo traderet, sicut pater generando filium etiam ei vim generandi tradit naturaliter. Sic Deus Pater artem creandi, per quam Iesum Filium hominis creavit, eidem Filio suo creando univit. Ita Iesus est vera Dei creatio, in qua vis seu ars creativa seu creatio est creaturata, sicut nuper dixi de glacie, quomodo est frigiditas inaquata. Ex Deo modo naturae et artis exit Iesus – modo naturae quia ex substantia Patris Filius, Deus de Deo, modo artis quia creatus –, et ita genitus creatur et naturalis artificiatur. Et in filiatione Iesu coincidit omnis filiatio naturae et gratiae. Omne quod fit per artem, fit ex gratia, quia non fit nisi mediante libera volun¬tate artificis. Creare sic est ex gratia, et ideo crea¬tio in Iesu, ut est ars Patris quae et filiatio eius et filiatio matris, simul complicat naturam et artem. Ut autem intelligere queas Apostolum, quo¬modo in Iesu est regeneratio ad immortalitatem et quomodo est semen, in quo benedicentur omnes tribus terrae, et quomodo ipse resurrectio naturae et gratiae, licet saepius ista tetigerim, tamen arbitror adhuc utile rememorari. Attende igitur quod Adam pater generando filium naturalem simul communicavit eidem virtutem generandi ex eo quia cum ipse morta¬lis esset et non posset in se semper subsistere, ideo naturaliter incitatus quaesivit in filiis re¬novari. Et quia et illi mortales sicut et pater, ideo eisdem filiis simul eandem generandi tra¬didit potestatem, ut sic per innovationes num¬quam deficeret. Ita Adam vivit in omnibus posteris et reno¬vatur in omni generatione. Unde humanitas, quae idem est quod Adeitas – nam adama terra, sic et humus terra dicitur –, una est in omni¬bus, quae in omnibus ab uno est. In omnibus igitur posteris Adae non est humanitas antiqua¬ta, sed renovata semper. Complectitur autem humanitas omnes homi¬nes, puta uti Adam in Petro eius successore vi¬vit, 204va ita et omnes, qui in Adam complicantur. Complicantur autem omnes homines in Adam uti in patre omnium, sic in quolibet homine hu¬manitas omnium hominum in Adam complicata exsistit. Hunc hominem veterem qui et Adam, vidit Paulus in omni homine ex Adam genito; sicut si primam vitem diceremus in omnibus vitibus vi¬vere vita vegetabili, nam de prima vite abscissi sunt palmites et plantati, ex quibus vites et ex illis iterum alii palmites, et ita consequenter, sic quod non reperiuntur vites, nisi in ipsis prima vitis vivat, non tamen producunt eundem fructum seu aeque nobilem propter varietatem terrae et situs et talium, sic de hominibus aestimandum. Unde abscissio seminis in Adam et posteris est abscissio portionis, in cuius potentia est caro seu carnalis sive animalis vita, et non vita rationalis, quae solum dicitur vita in homine, per quam homo distinguitur a ceteris. Et ita Moyses dicit homini vitam datam per inspirationem rationalis animae seu spiritus. Et talis non est in potentia seminis aut divisibilis in plures, sed est imago sapientiae aeternae. Ideo quae ex ratione sunt in patre, non communican¬tur in generatione filio, ut ea quae artis sunt; sic grammaticus non generat grammaticum. Ideo Paulus vocat hominem ex Adam animalem, quia eo quod ex Adam est, non percipit ea «quae Dei sunt», quia solus spiritus rationalis illa percipere potest, qui ex Deo tantum est. In Iesu vero hoc semen ex Adam omnes homines complicans est assecutum benedictionem seu immortalitatem, nam unita est humanitas Filio Dei seu unitus est filius mortalis ex Adam unigenito Filio Dei. Et considera quomodo est unus unigenitus Filius Dei; nam si ideo Adam generavit filios cum potestate propagandi in saecula, quia Adam mortalis non potuit nisi per renovationem talem subsistere, tunc cum Deus sit immortalis, non generat nisi Filium unicum immortalem, in quo sui ipsius immortalitatem delectabilissime com¬plectitur sicut pater suam vitam in filio. «Iucun¬datur» enim homo «in filiis» vivens; Ecclesiastici 25o. Sic «Pater caelestis», qui tribuit Adae virtu¬tem generativam, ut iucundaretur 204vb vivens in filio, non potest esse sterilis, ut ait Isaias, ut et ipse illa aeterna iucunditate non privetur, sed semper ge¬nerat Filium, in quo se ipsum amplectitur delec¬tabilissima dilectione. Sine qua delectatione quae est in sui ipsius cognitione, apprehensione seu amplexu, Deus paterna affectione careret, nec ultime felix esse posset. Iste unigenitus Dei Filius assumpsit illam Adae humanitatem secundum carnem «ex virgi¬ne Maria», in qua Adam et omnes in eius poten¬tia complicantur. Et ideo ipse est uti «vitis vera», quae fuit abscissus palmes ex Adam et in virgi¬nea benedicta terra crevit in veram vitem faciens verum fructum. Veritas autem incorruptibilis est, et sic huma¬nitas sive Adeitas unita est in Iesu immortalitati seu Filio Dei. Recte igitur «omnes tribus terrae» seu Adae in Christo «benedicentur», in quo hu¬manitas assecuta est benedictionem durationis non solum usque ad quartam et quintam generatio¬nem, sed «usque in aeternum». Et ex hac benedic¬tione est resurrectio mortalis hominis ad immorta¬litatem, quae erit postquam cessat generatio et vitae Adae propagatio, nam cessante generatione et innovatione humanitatis via successionis seu propagationis tunc veniet Iesus in immortali hu¬manitate mortuos resuscitans, ut sicut in succes¬sione temporali fuit humanitas mortalis, amplius cessante motu caeli et temporali successione sic ad immortalem vitam stabilem sine propagatio¬ne resuscitata. Est deinde considerandum quod est alia be¬nedictio, quae rationalem hominis spiritum at¬tingit. Quae benedictio est gratia, per quam spi¬ritus hominis, qui est imago sapientiae, iungitur exemplari, scilicet sapientiae aeternae, per quam spiritus felicitatur et per eius felicitationem totus homo; et vocatur benedictio fidelium, quorum pater nominatur Abraham. Sic in Christo intel¬lectus est sapientiae aeternae unitus, ita quod eius humanitas per hoc est gratiam filiationis Dei assecuta, per quam in melius mutata est et ple¬nitudinem gratiae et benedictionis assecuta, quae sufficit omnibus. Et sic Christus est, in quo be¬nedictiones omnes vitae animalis ex Adam aut rationalis ex Abraham complicantur; neque in alio aliquo potest homo salutem assequi et vive¬re vita hominis et vita Dei secundum spiritum, 205ra qui ex Deo est, nisi in hoc Filio hominis et Dei. Immutantur igitur fideles in ipso in filios Dei. Quae immutatio cum fiat ex merito Christi dono et gratia Dei concurrente merito hominis, tunc non omnes qui resurgent immutabuntur, ut fiant in re¬surrectione christiformes, sed unusquisque in or¬dine suo sicut meruit: primo Christus, deinde hi qui sunt Christi. Et haec immutatio qua fidelis transit in filiationem Dei per Christum, vocatur benedic¬tio Abrahae seu patris fidelium. Sicut enim Adam pater hominum, ita Abraham fidelium Deo homi¬num; sic Lucas in geneologia salvatoris dicit Iesum filium Adae, et Matthaeus filium Abrahae. Et benedictio Abrahae quae est fidelium attin¬git «semen Abrahae» in Christo, in quo omnes fideles assequuntur benedictionem resurrectionis cum immutatione. Unde ait Apostolus: «Omnes quidem resurgemus», puta Adam et omnes posteri sive ante Abraham sive post, «sed non omnes im¬mutabimur», quia fideles tantum qui in domino speraverunt, qui nomine Abrahae nominantur, quasi ipse adeo fidelis in immolatione filii reper¬tus sit, quod recte eius semen in Christo ulti¬mam et maximam «benedictionem» assecutum sit, qui fuit in Isaac praefiguratus, quoniam rea¬liter fidelis et usque ad mortem crucis oboediens Patri repertus est, in cuius participatione omnes Deo fideles, sive illi ante Abraham sive post fu¬erint, non solum resurgent, sed immutabuntur, quia erunt christiformes filii Dei. Et si recte intelligo Paulum qui ait: «Omnes resurgemus», tunc in generali resurrectione non vivet homo nisi Iesus, qui est «resurrectio et vita». Licet sancti sint qui non videant suam corruptio¬nem, tamen propter hoc non minus indigebunt Christo primogenito ex mortuis, qui eos faciat sua virtute qua resurrexit, «de morte transire ad vitam». Et haec resurrectio non est ex merito nostro aut cuiusque, sed Pater dedit Filio suo qui et Filius hominis, omnes homines et non sinit eos quia eiusdem sunt naturae, in nihilum resolvi, sed quod veniant ante tribunal eius et iudicentur, ut manifestetur maiestas eius. Qui igitur ad iu¬dicium condemnationis resurgent, ibunt in sup¬plicium, 205rb prout meruerunt. Qui autem ad vitam aeternam resurrexerint, ad christiformitatem muta¬buntur, cui similes erunt, ut Christus sit «omnia in omnibus». Unde haec mutatio vocatur regenera¬tio in Christo, quando vetus homo transit in no¬vam creaturam conformem Christo. Et haec quomodo fiat, Paulus apostolus hic et in capitulo sequenti epistulae tangit, quia fit ex merito Christi per lavacrum renovationis in vir¬tute Spiritus Sancti, qui abunde datur Christum recipientibus. Qui autem Christum recipiunt, de¬scribuntur in epistula, scilicet qui Christi erudi¬tionem recipiunt derelinquendo saecularia desi¬deria, sobrie, iuste et pie vivendo in hoc saeculo. Hos redemit sanguine suo, qui sunt sectatores bonorum operum. Et haec sic dicta sint, ut aliqualiter capias iuxta evangelium diei Christum esse verum salvatorem et verum Iesum et verbum Dei, quod omnes ho¬mines comprehendit; aliquos ut sententia condem¬nationis comprehendit damnandos, alios ut sen¬tentia absolutionis misericorditer remunerandos. Et quia Pater Filio omnia dedit, ideo nihil foras esse seu ad nihilum ruere sinit. Omnia in ipso subsistunt, sed fideles non solum in eo sunt, sed et vivunt vita rationali et intelligunt veritatem, per quam aeternaliter felicitantur. Et nota quod in Christo vivemus, et hoc non est nisi quod Christus in nobis vivet, qui ait Iohannis 14o: ‹Quia ego vivam, et vos vivetis›, ac si manus diceret: quia ego vivam, vos digiti mei vivetis, aut «vera vitis» dicat: quia ego vivo, vos palmites mei vivetis. Paulus aliquando videtur dicere quod sicut vita Patris est abscondita in vita Filii, ita vita nostra in Iesu, quasi Iesus sit Filius hominis seu Adae. Potest enim unusquisque filius Adae Adam nominari sive homo, quod idem est, et Iesus hominis Filius quasi omnis Adae filius sive «novissimus Adam» dicitur, quia vita Adae abs¬condita est in eo, ubi est amplius immortalis et impropagabilis, ideo ultimus Adam dictus. Et ita cantavimus hodie in introitu missae: «Puer natus est nobis, et filius datus est nobis.» Unde «datus est nobis» in Filium, quia vita nostra abscondita est in eo. Aliquando videtur dicere Paulus quod Iesus sit in nobis absconditus, qui ait: Non vivo ego, sed vivit in me Christus, et generatur in nobis per verbum Dei, quod intrat per aurem et con¬cipitur in spiritu intellectuali 205va per fidem et cre¬scit, quousque generetur in nobis Christus. Sic Christus est absconditus in Christianis, quorum vita est abscondita in Christo. Verbum Dei generat sapientiam in anima, hoc est se ipsum, quia verbum Dei est eius sa¬pientia. Custodit anima rationalis hoc secretum suum, sicut propheta in corde suo eloquia Dei abscondit, ut vivat. Et ideo si bene consideras Christum in nobis abscondi, est ipsum ut semen vitae per verbum concipi in rationali spiritu, ut ibi crescat et generetur Iesus, qui est sapientia Dei; et in illo ut in partu spiritus nostri est ipsius nostri spiritus vita abscondita. Et nominat Iesus hanc animam, in qua non est nisi voluntas Dei, matrem suam; Matthaei <12o>. Item: ‹Ubi thesaurus tuus, ibi et cor tuum›; sed thesaurus animae rationalis non est nisi ver¬bum Dei seu sapientia. In hoc thesauro est cor seu vita desideriosa abscondita, et sic anima est abscondita in suo thesauro in ea abscondito. Sed non possumus in hoc mundo hoc cognoscere. Ideo ait «verbum caro factum» (Iohannis 14o): «Mundus me» «non videt, vos autem videtis me, quia ego vivo, et vos vivetis. In illo die vos co¬gnoscetis, quia ego sum in Patre meo, et vos in me, et ego in vobis.» Dixerat superius quomodo Filius est in Patre et Pater in Filio. Et sic intelligo quod in quo est Iesus in hoc mundo invisibiliter absconditus, in illo manifestabitur in die illa quando revelabun¬tur abscondita, et cognoscemus ipsum qui in nobis fuit absconditus, quomodo ipse in nobis et nos in ipso, quasi sicut vita in corpore, sic ipse in nobis, et corpus vivum in vita, sic nos in ipso, et Pater in ipso sicut intellectus in verbo seu ratione, et ipse in Patre sicut ratio in intellectu. Ecce qui habet Iesum in se, habet Deum Patrem in Iesu et omnes sanctos, qui sunt in ipso, et in illo est Deus et Iesus et omnes sancti. Qui habet Iesum, habet thesaurum boni, in quo omnia; id¬eo ultima felicitate felix. Diceret forte aliquis: Videtur ex his, quae dic¬ta sunt, in tota humana natura non esse nisi unum Adam et unum Christum. Nam quid sunt homines ex Adam, nisi Adam sic explicatus et multiplicatus? Sicut Paulus dicit Actuum 17o, «ex uno» omnes 205vb multiplicati, sicut ex unitatis virtute est numerus, in quo tamen non est nisi unitas explicata. Unde in omnibus filiis Adae est ipse Adam renovatus, et filii omne id quod sunt ab ipso habent et in ipso sunt, et ipse in eis; et hoc quoad naturam Adae, quae est de terra seu huius sensibilis mundi, et nominatur Ad Hebraeos 12o ‘pater carnis’. Sic videtur quod quoad spiritua¬lem intellectualem naturam, quae est in homine, sine qua homo non est homo, quod non sit nisi unus Christus. Nam Christus est sapientia Dei, de qua emanat «spiritus intelligentiae», qui infun¬ditur naturae sensibili ex Adam propagatae. Unde una est sapientia in Christo Iesu unita na¬turae Adae, quae in omni homine explicatur, sic¬ut est una sapientia, quae omnes sapientes efficit virtutem suam explicando et se communicando, sicut sapientia Platonis se explicat et communi¬cat atque sic se multiplicat in discipulis, in qui¬bus non nisi una est Platonica sapientia explicata et multiplicata. Dico ad haec quod substantialiter conside¬ranti occurrit quod Deus, qui dicitur «creator omnium», creavit omnes homines in eo quod Adam creavit; in quo omnes creavit, quia creavit Adam ut patrem omnium. In qua fecunditate virtualiter omnes futuri complicantur, sicut futu¬rum complicatur in praesenti. Explicatur autem fecunditas speciei per indi¬vidua, quasi species sit natura et in se conside¬rata sit contracta ad modum, in explicatione ve¬ro fecunditatis sit ad modum determinata, ac si explicatio non sit possibilis absque contractione determinata, quae vocetur modus naturae seu speciei, sicut explicatio unitatis non est absque determinato numero. Sic una species seu natura specifica, quae fuit in Adam, est explicata in multis filiis, qui sunt eiusdem speciei. Natura au¬tem specifica creata in Adam cum fertilitate fuit in terram missa, ut Moyses refert, in qua ad hoc quod Adam esset, fuit ad certum modum deter¬minata, ut esset hoc et sic. Sed ipsum hoc et sic non est communicabile, licet natura in hoc et sic communicetur, sicut haec candela non est commu¬nicabilis, cum hoc unum non possit esse simul unum et plura, licet ignis quo ardet candela com¬municetur alteri. Et sicut ignis qui communicatur non est 206ra alius, licet non recipiatur nisi in alia can¬dela, sic filius cui pater naturam suam communi¬cavit et non aliam, non est pater sed alius. Ita non est nisi unus Adam, si ad speciem respicimus in eo creatam, et sunt multi filii, si ad individuationem seu receptionem ipsius speciei respicimus. Sic de spiritu, qui est a sapientia ae¬terna; nam una est sapientia unita humanitati in Christo, quae «illuminat omnem hominem», sic¬ut una facies se ostendens multiplicat speciem suam in omnibus speculis, quae varie determi¬natur in speculis variis, quae eius capiunt ima¬ginem. Puta esto quod lux candelae sit ut imago lucis sapientiae et quod candela ardenti seu ho¬mine sensibili vita viventi adveniat lux illa illu¬minans, scilicet imago sapientiae, ut non solum ardeat candela, sed viva luce cognitionis luceat sibi ipsi, ut cognoscat illa, ad quae se vertit. Talis lux varie lucet in variis candelis, cum recipiatur in variis varie ardentibus, ita quod nulla candela lucet ut alia, sed aut tenebrosius aut clarius, sed quia est viva intellectualis lux, ideo docta potest tenebras et causas tenebrarum abscindere. Vi¬demus enim intellectum modos repperisse pur¬gandi candelas ardentes, quae non clare lucent. Ideo si candela esset viva vita intellectuali, pos¬set per doctrinam sapientiae purgare suas fae¬culentias. Adhuc attende quod anima rationalis est ut speculum in se recipiens vultum Dei in eo si¬gnatum, ut ait propheta. Sed omnis imago in speculo sensibili convertit se ad suum exemplar. Si respicis in speculum, oritur tua imago, quae se ad te respicientem convertit et nequaquam ad aliud. Et ostenditur per similitudinem quod ima¬go etiam destructo speculo vult ad exemplar re¬verti et non se dividere in partes, sed ex integro reverti. Sic et «imago» Dei in anima non vult se alteri communicare, sed reverti ad creatorem, et alae reversionis sunt caritas; sed si non reverti¬tur, est ex eo, quia est amore mundi retenta et inclinata per concupiscentiam, quae in hoc sae¬culo dominatur. Et ita attente considera Christum patrem spiri¬tuum, ut ipsum nominare videtur Paulus Ad He¬braeos 12o, et exemplar 206rb rationalis nostri spiritus, qui est eius imago. Et ideo sicut Adam ‘pater car¬nis’ vivit in filiis, nam ut dicitur Ecclesiastici 30o: ‹Mortuus est pater et quasi non mortuus, similem enim reliquit sibi post se in vita sua, vidit et laetatus est in illo et in obitu suo non est contristatus›, sic «deliciae» sapientiae aeternae sunt «esse cum filiis hominum», qui dicuntur homines, quia in eis est lux vitae sapientiae, nam «quod factum est in ipso vita erat, et vita erat lux hominum». Et iste est spiritus rationalis, cuius pater est verbum Dei Chri¬stus Iesus. Ideo sicut pater «iucundatur in filiis», sic Christus in suis filiis spiritualibus. Et ideo diligit eos, quia filii, et vivit in ipsis ut pater, et ipsi in eo, quia spiritus non habet, quo revertatur nisi ad su¬um exemplar, quia non habet aliunde fontem vitae nisi a patre suo seu sapientia. Transibit autem mundus cum concupiscentiis suis, quia «caro et sanguis» non possidebunt re¬gnum vitae perpetuae, et vetus terrenus Adam totus mutabitur in Adam caelestem, quia «cor¬ruptibile induet incorruptionem», et animale fiet spirituale. Et regnabit Christus, in quo omnes et qui in omnibus, et eius medio omnes in Deo et Deus in omnibus, et omnes sancti in quolibet, et quilibet in omnibus. Et hoc est regnum pacis et gaudii; nam sicut in regno carnis omnes homines qui in Adam patre, sunt in quolibet filio Adae, ita quod quilibet homo est modus totius naturae humanae, quae in sua uni¬tate omnes modos complicat et omnia ambit in¬dividua, sic in regno spiritus quilibet patrem spiri¬tuum tamquam filius in se habens habet in ipso complicite omnes sanctos, et est in ipsis, ut sit «gaudium plenum» et «regnum aeternum», quod ‹oculus non vidit, neque auris audivit, neque in cor hominis descendit›; maiora enim sunt omnibus sensibilibus, ‹quae praeparavit Deus diligentibus se.›