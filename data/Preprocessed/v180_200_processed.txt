Cod. Vat. Lat. 1245 fol.114va «Dilexisti iustitiam et odisti iniquitatem. Propterea unxit te Deus, Deus tuus, prae con¬sortibus tuis.» Oportet quemlibet, qui vult immortalem re¬munerationem laetitiae assequi, diligere iustiti¬am. «Iustus enim ex fide vivit.» Ille enim iustus est censendus qui iustitiam diligit, et ille diligere comprehenditur iustitiam qui odit iniquitatem. Iniquitas est non aequitas. Aequitas est iustitia. Odire iniustitiam est signum, quia diligitur iu¬stitia. Ita vide, quomodo caritas est forma virtu¬tum. Sicut enim iustitia est mortua, si non dili¬gitur, ita omnis virtus. Format enim caritas vir¬tutem animae, quia facit animam vivam vita vir¬tuosa. Quamdiu igitur non abundat dilectio vir¬tutis intantum quod opera virtuosa cum dilectio¬ne et magno desiderio exercentur, nondum ha¬bitus est generatus virtutis, nondum anima habet virtutem seu induit ipsam, quia virtus non cir¬cumdedit eam. Quando anima recepit spiritum caritatis, qui est vivus spiritus, tunc ‹effluunt de ventre eius flumina vitae›, quae sunt viva opera. Quia igitur anima iusta meretur retributio¬nem a iustitia quae unicuique retribuit merce¬dem, et non est iustitia absoluta nisi Deus, a quo ‹omne donum optimum›, tunc consequitur ani¬ma a Deo, Deo scilicet suo, qui est Deus iusti¬tiae, unctionem. Nota: Non est Deus iniquitatis. Nam ipse non est causa seu principium mali, quia bonus seu bonitas absoluta. Iustitia est bona; igitur a Deo, qui bonitas. Iniquitas est mala; ideo non est a Deo, sicut tenebra non est a sole. Consequitur igitur ‹unctionem laetitiae› iusta anima ‹a Deo suo›. Unguntur corpora balsamo, ut quae de se erant subito corruptibilia conser¬ventur mediante unctione. Unguntur animae unctione laetitiae, ut vita non deficiat. Anima est vita quaedam; vivificat enim cor¬pus. Si fluit vita ab anima, ipsa in se habet vitam, quam communicat corpori. Vita vero animae de se est subito contristabilis, et nisi Cod. Vat. Lat. 1245 fol.114vb ungatur, prae¬servari nequit a corruptione quae est tristitia. Tristitia enim est recessus a vera vita et accessus ad non vitam. Laetitia vero est accessus ad vitam et recessus a non vita seu morte animae. Unde unctio incorruptibilis semper laetificans praestat veram immortalitatem. Haec unctio est gratia seu gloria, quae in se rapit animam iustam, sicut lumen, dum se circumfundit aëri, totum aërem in se rapit, et fiet aër luminosus. Sic aeterna lae¬titia animam in se attrahit quae capax est eius et circumfundit se in ipsam. Sola autem iusta ani¬ma capax est illius immortalitatis. Sed virgo gloriosa, de qua hodie haec tangi¬mus, plus omnibus dilexit iustitiam. Nam mater iustitiae non potest non diligere partum suum. Ipsa iustitia theotocos adeo dilexit iustitiam quod ipsa iustitia nostra, quae Christus est, in ipsa generata est. Tantum sanctus Ignatius dilexit nomen salvatoris quod in corde eius scriptum reperiebatur. Quia igitur Maria prae omnibus di¬lexit iustitiam, tunc ‹prae consortibus uncta est hodie oleo laetitiae›. Et attende, quia dicit «prae consortibus». Nam omnes unius unctionis laetitiae participes sunt, qui remunerantur propter iustitiam, sed differenter, quia differenter dilexerunt. Sola au¬tem Maria inter omnes supergressa est consor¬tes. Ipsa enim ‹exaltata est super omnes choros angelorum›. Et quia diligere iustitiam spectat ad hominem in quo habitat sapientia – qui enim non sapit ea quae Dei sunt non potest iustitiam diligere (ignotus penitus non diligitur) –, sed summa di¬lectio fuit in Maria, ideo in ipsa fuit habitatio sum¬mae sapientiae. Et quomodo hoc describitur, legi¬tur ex Ecclesiastico in missa: «In omnibus requiem quaesivi.» Et iterum, quia diligere iustitiam ex ope¬ribus seu motibus animae cui sapientia inhabitat, qui duplex esse potest, deprehenditur, scilicet ex activa vel contemplativa vita, et quoniam Maria virgo opera activae et contemplativae excellentis¬sime exercuit, ideo legitur evangelium etc.