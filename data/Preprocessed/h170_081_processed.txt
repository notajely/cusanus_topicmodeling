112v«Jesus est Filius Dei», tam in evangelio quam in epistola. Ad probandum hoc Johannes adducit tri¬plex testimonium, scilicet operum, quae in aliis operatus est per signa et miracula operum, qui in se, et ‹testimonium Patris et Verbi et Spiritus› etc. Et sicut «hii tres unum sunt», ita et unum est Trinitatis testimonium. Ad primum finem scriptum est evangelium, ut dicitur hic in fine: «Haec autem scripta sunt» etc. Ad secundum et tertium scripta est epistula Johannis, ut ait in quinto capitulo: «Haec» autem, «ut sciatis» etc. Finis autem huius fidei est, ut hoc credentes aeternam vitam assequa¬mur, ut hic in fine, «ut credentes vitam» etc. et in epistola: «Haec scribo vobis, ut» «vitam ha¬beatis aeternam, qui creditis in nomine Filii Dei» etc. Probat testimonium verum esse quoad mi¬racula ex operibus, quae nemo hominum facere potuit, et probat ipsum natum Dei fuisse, quia ‹vicit mundum› ‹per aquam et sanguinem›; ‹et spiritus hoc testificatur›, scilicet quando emisit spiritum cum clamore. Nam tunc infideles fidem receperunt «dicentes: Vere Filius» etc. Unde, quando ‹per aquam venit›, scilicet bap¬tismalem, tamquam ‹ex Deo natus› venit; in fide enim alterius mundi, ad quem non nisi mundi pervenire poterunt, lotus est a Johanne; et quan¬do in tantum vitam alterius mundi huic praetulit, quod propter illam sanguinem fudit, testimoni¬um perhibuit se natum Dei. Sed paterna vox audita est descendente Spi¬ritu Sancto super eum: «Hic est Filius» etc. Tunc Pater, Verbum et Spiritus reddiderunt testimoni¬um, quo modo Jesus esset Filius Dei. Unde, cum constet hoc, tunc non dubium, quin Jesus, qui per omnia et homo et ut homo conversatus fuit in mundo, fuerit Filius Dei. Hoc est igitur credendum. Et sic credimus naturam humanam per Dei Filium assumptam, quae quidem natura humana est immortalitati unita. Hoc probatur per veram resurrectionem. Unde patet naturam nostram aeternae vitae unitam in Christo Jesu. Possumus igitur assequi aeternam vitam, qui sumus homi¬nes eiusdem naturae, sed non in alio nisi in ipso, uti ait Johannes in 5o capitulo canonicae suae: «Et hoc est testimonium, quoniam vitam aeter¬nam dedit nobis Deus. Et haec vita in Filio eius est».