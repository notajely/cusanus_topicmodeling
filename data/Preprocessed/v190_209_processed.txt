123ra «Induimini Dominum Iesum Christum.» Ad Romanos 13 et in epistula dominicae. Quoad intellectum aliqualem, quod Iesus sit secundus Adam et Filius Dei, sicut etiam Andreas declaravit Aegeae, ut legitur in his¬toria Lombardica, vide supra tertio folio. Et consideremus epistulam, ubi ait aposto¬lus: «Hora est iam nos de somno surgere.» Probavit apostolus dilectionem esse com¬pletionem legis, et quo modo in hoc prae¬cepto dilectionis proximi complicantur om¬nia alia quoad proximum. Et tunc subiungit, quia «plenitudo legis est dilectio». Ideo «hoc scientes» «hora est iam nos de somno sur¬gere». Quasi diceret: Ex quo ‹dilectio est plenitudo legis›, tunc hoc scientes surgen¬dum est de somno et vigilanter attenden¬dum, quia «propior est nostra salus quam cum credidimus». Exponit quidem de tempore, scilicet quando credidimus seu fidem recepimus, non fuimus ita prope ad salutem, quam post mortem, quando Christo conformabimur, expectamus. Aut dicamus: Non credidimus salutem esse ita prope, quando legem spiri¬tualiter non intelleximus. Nunc autem scien¬tes ipsam in spirituali intellectu esse dilectio¬nem, propior est nostra salus. Possumus enim in uno mandato dilectionis adimplere omnia; nam ei, quem diligimus, nolumus mala inferre. Salus igitur prope est etiam hoc intel¬lectu, quia diligere non est remotum neque difficile; et est in nostra potestate, sive simus pauperes sive divites, nobiles vel ignobiles, graeci aut barbari. Sed per diligere plenitu¬dinem legis Dei adimplemus et mandata 123rb ser¬vamus. Quare vitam ingredimur seu salutem. Nam sic dicit magister veritatis: «Si vis vitam ingredi, serva mandata.» Unde somnus seu sopor, qui tenuit nos, ne videremus dilectionem esse plenitudinem legis, est ignorantia seu peccatum vel te¬nebra seu obfuscatio mentis. Et, ut quidam ait, tunc peccatum non est nisi motus inor¬dinatus. Amor motus est animae. Aut igitur mo¬vetur ordinate, tunc movetur recte et iuste ad alium, quem amat, scilicet Deum et pro¬ximum. Si inordinatus, tunc movetur reflexe et curve ad se ipsum retorquendo, ita ut om¬nia propter se diligat et se ipsum finem con¬stituat. Ex hoc surgit omne peccatum mortale. Somnus autem oritur, quando spiritus seu calor deserit se expandere ad exteriora et se contrahit ad interiora. Vigilia vero est dif¬fusio spiritus ad exteriora. Unde somnus di¬citur peccatum ob hanc similitudinem. Som¬nus immobilitat motum, immobilitat sensum, immobilitat actum, immobilitat in¬fluxum. Motus enim procedit a corde prop¬ter finem, et finis est melior hiis, quae sunt ad finem, ut sanitas melior medicina et cor¬pus indumento et gratia poenitentia. Sed peccatum immobilitat seu aufert mo¬tum. Nam cum Deus sit finis ultimus motus hominis, hoc fine dimisso constituit sibi pec¬cator finem particularem. Sicut luxuriosus ad luxuriam movetur, avarus ad pecuniam, superbus ad vanam gloriam. Qui fines sunt homine viliores. Ita peccatum aufert motum. Item immobilitat sensum. Nam omnes sensus quasi rivuli procedunt a sensu com¬muni, qui residet in prima parte cerebri. Et fumi ascendentes ad cerebrum infrigidantur et condensantur claudendo meatus spirituum et rivulorum sensuum. Et sic immobilitatur sensus. Unde peccator non sentit nec habet sensum tactus, quia iudicat lene, quod pun¬git, nec gustus, quia iudicat dulce, quod est amarum, nec olefactus; non enim sentit foe¬torem peccati, sed est quasi super puteo pleno foetore, scilicet corpore, et tamen non sentit; neque auditus sicut fabri non audiunt nisi magnos clamores, sic peccatores non nisi Dei in morte; nam praedicatores et ami¬cos non audiunt, qui ammonent etc. Neque visus, quia lucidum iudicant tenebrosum, bonum, malum etc. Peccatum immobilitat actum 123va sicut som¬nus, scilicet meritorium, non naturalem, sci¬licet augere, nutrire etc., nec rationalem, sci¬licet consiliari, gubernare rem publicam, sed meritorium, quia separat a gratia Dei, sine qua non est meritum. Item immobilitat influxum, scilicet gra¬tiae a capite ecclesiae Iesu in corpus, quia peccator est membrum abscisum a corpore. Aliter somnus peccato assimilatur, scilicet ratione generationis, ratione privationis, ra¬tione operationis, ratione apparitionis. Nam generatur somnus a vaporibus as¬cendentibus ad occupationem spirituum etc. Sic ex evaporatione carnis oritur peccatum, scilicet concupiscentia carnis, oculorum et superbia vitae. Item infrigidatur sensus communis in somno, qui est origo omnium sensuum. Sic in peccatore caritas, quae est origo omnis virtutis et meritorum. Item ratione privationis, quia in somno homo privatur actu intelligentiae; ligantur etiam vires animales. Hoc fit in peccato ma¬ximae luxuriae, ubi nihil intelligitur. Item visiones, quae in somno apparent, non sunt. Sic peccatores habent visiones; ap¬paret eis bonum, quod non est etc. Et ob hoc ait apostolus: «Surge, qui dormis, ex¬surge a mortuis.» Sic itaque habemus som¬num assimilari peccato. ‹Hora est autem de somno surgere› et considerare ‹salutem nostram prope esse›. Quae non datur nisi a salvatore. Venit autem salus nostra quasi radius illuminans nos, qui in nocte et tenebris detinebamur. Est radius diem efficiens, ad nos descendens et a sole non recedens. Sic est verbum seu sapientia Patris sicut sapientia magistri; ad illuminan¬dum discipulos in nocte ignorantiae existen¬tes ad mentem eorum descendit medio verbi et manet apud ipsum magistrum. Unde quia ‹sedentibus in tenebris et um¬bra mortis lux orta est›, magnam secum af¬fert laetitiam radius illuminans, quia dulce et delectabile est lumen oculis. Nox gravis est infirmis, dies alleviat et venit ut salvator, ut cantat Ambrosius in hymno dominicae. Sic itaque adventus salvatoris infirmis est iu¬cundissimus, sic adventus sponsi sponsae. Ipse autem «tamquam sponsus procedens de thalamo suo». Unde cum sic veniat rex nos¬ter mansuetus, ‹abicere debemus opera te¬nebrarum›, scilicet vitia, quae 123vb fugiunt lu¬cem. Fur odit lucem etc. Et sordida debe¬mus lavare et proicere tenebrosa, quae noctis sunt, et induere splendida et «arma lucis»; arma enim contra principem tenebrarum sunt «arma lucis» seu veritatis. Occurrere igitur debemus bene mundati et ornati armis splendentibus regi nostro, ut in die natali «honeste ambulemus». Et non debemus po¬nere illam festivitatem adventus vitae nostrae «in comessationibus et ebrietatibus» aut «in cubilibus», quia non est vita animae ‹esca et potus, sed gratia et pax›. Ideo induere debemus Iesum Christum. Unde induere Iesum Christum est ‹abicere tenebras› praecedentis noctis sive animalita¬tem primi Adae; et est assumere «arma lucis» omnis honestatis, quae ad ambulantem in die, ubi opera manifestantur, spectare pos¬sunt. Nihil enim est lucidum et honestum coram Deo et mundo laudabile, quod non complicetur in vita Iesu humili et miti atque mansueto regi. Qui enim sic se Christo conformat, re¬periet requiem animae suae, ut ipse testatur. Ad hoc igitur, ut attingamus vitam, quam quaerimus immortalem, necesse est, ut Chri¬stum induamus. Sed illum induere nequi¬mus, nisi prius «abiciamus opera tenebra¬rum». Nunc autem inchoamus tempus ad¬ventus Domini. Ideo ut in nos veniat et spi¬ritus eius in spiritu nostro nascatur, ‹deside¬ria carnis› necesse est ut abiciamus, quia spi¬ritus Iesu non nascitur in desideriis carnis, sed in desideriis caelestibus, virtuosis scilicet et incorruptibilibus. Et adiuvat nos memoria beatissimi An¬dreae apostoli. Qui cum esset discipulus Io¬hannis audito, quod Iohannes Baptista dice¬bat «Ecce agnus Dei», statim quaesivit, ubi habitaret, et mansit secum per noctem. Et fratri Petro et aliis revelavit Iesum messiam esse. Deinde iterum rediens ad officium pis¬cationis cum fratre non deliquit mente Ie¬sum, sed circa stagnum Genezareth ipse et frater eius Petrus servierunt magistro. Post hoc voluit Iesus, ut essent intimiores dome¬stici eius. Sic ambulans secus mare videns eos mittere rete in mare vocavit eos. Et tunc omnibus penitus relictis adhaeserunt verbo vitae. Post hoc 124ra Andreas penitus induens Ie¬sum, in omnibus ipsum sequens, maximo desiderio desideravit mori, prout magister suus Christus in cruce mortuus fuit. Et in Achaia, ubi maximum fructum fecit, in cruce sub Aegea biduo populo praedicans cum luce caelesti spiritum reddidit, sicut voluit. Quem uxor Aegeae Maximilla Deo amabilis honorifice sepelivit. Mitis igitur et humilis corde Andreas spiritum Iesu habens etiam in cruce eius gloriam praedicavit et ob quam praedicationem obiit. Testimonium perhi¬buit se Iesum induisse, quem sequamur.