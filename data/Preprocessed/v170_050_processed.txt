110r lin.32-47 «Spiritus Sanctus superveniet in te, et virtus Altissimi obumbrabit tibi. Ideoque quod nascetur ex te sanctum, vocabitur Filius Dei» Luc. 1o. Ordo: Primo dicetur de initio, ut supra, et evangelium «Missus est». Sciendum, quod primam doctrinam, quam Christus docuit ‹magistrum in Israel› Nicodemum, quam scribit Johannis cap. 3o, hic exponit Lucas. Nam est nativitas, in qua spiritus est seminatus in carnem sumptam de terra, secundum quam ‹in Adam omnes mo¬rimur›, quoniam spiritus secundum Adam aversus est a Deo spiritu in sensibilem mundi regionem, ut sit servus carnis et non cogitet nisi ea, «quae carnis sunt». Et huius fructus est fructus carnis, quia vita sensibilis est finis motus eius. Quo modo autem natura cecidit, Genesis describit. Nam spiritus malus a Deo aversus suasit ‹matri viventium›, Evae, quae de viro formata fuit, et ipsa Adae, ut se averterent a praecepto voluntatis Dei. Et quoniam voluntas Dei est vita spiritus, cecidit a vita ad mortem. Voluit enim natura hominis transmutari in Deum per medium inoboedientiae et cecidit in mortem. Signa autem, quod spiritus mortuus est, ex hoc deprehenduntur. Nam vita spiritus est libertas et gaudium et amor et apprehensio veri amati. Sed spi¬ritus noster, ut ex Adam est, est ‹vae, vae, vae, quia habitat in terra›, et ‹terrena habi¬tatio aggravat ipsum›. Et tamen in servitu¬tem aggravantis redactus est. Nam non potest nisi vacare servitio eius. Et dum se aliquando furtim subtrahere stu¬det, reperit se impotentem et infirmum et rebellionem resistentiae carnis potentiorem eo. Unde 110v omne opus est defectuosum et, dum studet in terra sua altum semen spiritus excitare laboribus et aerumnis, ‹tribulos et spinas› reperit etc. Sed dixit Christus Nicodemo, quo modo esset ‹regnum Dei›, ad quod spiritus possi¬bilitatem habet perveniendi. Sed hoc non potest fieri, nisi homo ‹denuo nascatur›. Et hanc nativitatem carnalis Nicodemus, licet esset magnus rabbi, non intellexit. Unde modum <Christus> sibi non explicavit, nisi quod haec nativitas debet esse spiritualis «ex Spiritu» etc; sed expressit modum per an¬gelum in verbis thematis: «Spiritus Sanctus» etc. Habemus igitur, quod hic nobis hoc se¬cretum panditur, quo modo oportet nos ‹de¬nuo nasci› in spiritu, et quo modo denuo natus in spiritu est ille, qui se conformat spi¬ritui Dei, scilicet voluntati Dei, et quod hic est frater Jesu estque Maria et filius Mariae etc; nam ‹qui fecerit voluntatem Patris› etc. Docemur igitur ex hoc evangelio, quo modo renasci debeamus in spiritu. Nam docet Genesis, quo modo nati su¬mus secundum carnem, quae nativitas ad¬versatur spiritui. ‹Spiritus enim non habet carnem nec ossa›, sed adversatur carni se¬cundum naturam, sicut leve gravi et subtile grosso Dicit enim, quo modo prius terra fuit in ordine, et quod ex illa facta sit caro et in illam spiritus sit plantatus; et quo modo ex illo homine Adam Eva fuit, et quo modo spiritus mortis temptavit Evam. ‖Intellege “mortis”, scilicet spiritus intel¬lectualis! Nam serpens habet spiritum ani¬malem ‹callidum›; vult dicere, quod spiritus animalitatis, qui infixus est terrae, attraxit in consensum spiritum rationalem etc.‖ Et ipsa induxit Adam, et ex consensu na¬tum est opus mortis. – Vide singula. Habemus ex hoc, quo modo in captivi¬tatem mortis reductus est spiritus in filiis Adae. Sed ‹secundus Adam› factus est, non quod ordine prius fuerit terra, sed ordine prius fuit spiritus, in quem seminata est terra virginea impermixta omni carnalitati, et Deo consecrata voto castitatis, sanctificata etc. modo, quo hic dicitur. Haurire debemus hic modum necessariae renascentiae. Nam quaerere debemus gra¬tiam, et inveniemus: «Quaerite et invenietis!» «Invenisti enim gratiam» etc. Et hanc dum habuerimus, quia oboedien¬tes sumus, mittetur in civitatem nostram, quae florere incipit, spiritus angelicus nos confortans Gabriel. Et dicet nobis impera¬tive, ut simus «a-vae», hoc est, ut tollamus omnem sollicitudinem superfluam carnis et aequanimiter omnia feramus, ⌈quidquam⌉ Deus dederit. Tunc est in nobis ‹plenitudo gratiae›, et ipse Dominus etc. Et «Spiritus Sanctus superveniet» etc. Item adiunge aliquam devotionem con¬templativam. Item considera exemplum, quo modo su¬pervenit Spiritus Sanctus etc.: unum in docta ignorantia, aliud de apibus etc, tertium de radiis solis. Item de vento faciente nives. Item de sacramento etc.