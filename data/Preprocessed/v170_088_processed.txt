10vb lin.11 «Ego sum panis vivus». Primo introductio evangelii: quo modo Chri¬stus pascebat quinque milia hominum de quin¬que panibus etc.; ad finem, ut deveniretur per sensibilem cibationem ad spiritualem. Vide in quinterno expositionem evangelii. Ad duo singulariter attendendum, scilicet quod Christus dicit: «Omnis, qui audivit a Patre et di¬dicit», ille «venit ad me»; et quo modo hoc audire non sit nisi audire Christum, et discere sit credere. Ex quo habes Christum non nisi verba Patris protulisse, et qui audivit Christum, audivit Patrem. Christus enim solus est, qui vidit Patrem, ut hic et Johannis primo. «Et nemo» potest Patrem videre «nisi Filius et, cui voluerit Filius revelare». Unde vita aeterna non potest nisi per Filium haberi, quia ipse solus potest ostendere Patrem, in quo est vita aeterna. Et nota, quo modo desiderium sapientiae, quod est in omnibus hominibus, – quia «om¬nes homines naturaliter scire desiderant» – est quaedam vocatio seu motio seu attractio nobis conata et sic a Deo Patre creatore data. Quare, nisi sic traheremur, numquam perve¬niremus. Habemus igitur quandam cognatam notitiam sapientiae, ad quam movemur. Sed ipsam nondum apprehendimus neque ap¬prehendere possumus nisi in supremo magiste¬rio, scilicet in Verbo Patris, in Christo Jesu etc. Item nota, quo modo magister Christus est vitam praestans sicut magister, qui in aliqua arte docibiles instruit. Nam cum ille sit vivens seu sciens, acceden¬tem ad ipsum illuminat suo verbo et facit eum vivum seu videntem etc. Melius nota Patrem esse magistrum, qui crea¬vit intellectum et concreavit sibi desiderium ad sapientiam. Et tunc, qui docilis est, ad magi¬strum accedit, ut ex sapientia magistri fiat sapi¬ens. Et magister per Verbum suum, scilicet Chri¬stum, vivificat 11ra et caecum intellectum docilis il¬luminat; et sic adaequat, uti magister in scholis adaequat suo intellectui intellectum discipuli. Sed non possumus ad magisterium pertingere in hoc mundo, quia sumus in scholis et discipuli. Et ideo, quando eximus scholas istas, transferi¬mur in magisterium et «erimus similes» etc. Et haec est resuscitatio: quando id apparet in re, quod nunc gerimus in spe etc. Item nota de manna, quo modo est figura panis vivi. Item nota, quo modo videre est vita oculi; et illud non attingit id, quod est in litteris, nisi per doctrinam. Sic magister facit videre esse vivum vita intel¬lectuali, ut videat continentiam litterarum. Sic sapientia facit videre Patrem creaturae in creatura etc.