15ra «Amen, amen dico vobis: Si petieritis Patrem in nomine meo, dabit vobis». Continua textum et nota primo, ad quos lo¬quitur, scilicet ad homines, qui se Deo subiece¬runt et magistro ‹et erunt docibiles Deo› et dis¬cipuli Christi. Attendendum, quid homo, et quid homo a Deo electus, – «Ego elegi vos» – et quid ille petere potest. Nam quid petit verus discipulus nisi, ut faciat sicut magister? Et nota textum, ubi ait: «Dico vobis» et «pe¬tieritis» etc. Nam quid aliud est petere quam il¬lud «ex toto corde» appetere, quod creditur et speratur? Unde ille est verus discipulus, qui cre¬dit Jesum esse Dei Filium; et ille non potest nisi Christum amare, ut in fine evangelii. Quo modo enim posset intellectus vitam suam, scilicet veritatem, de qua est et vivit, non amare? Qui igitur credit Jesum ‹exisse a Patre›, ille necessario amat eum, quia credit eum esse, per quem omnia. Scit eum esse panem vitae et, quidquid sperari potest etc. Dicit textus «in nomine meo». Nam «Pater misericordiarum» non potest negare petentibus vitam et salutem, si in vita et Salvatore, scilicet in notitia seu fide Filii haec petunt. Pater enim non nisi in Filio est cognoscibilis. Et ideo in illo nomine Filii non aliud peti potest quam ostensio Patris, ut ait Philippus: «Ostende nobis Patrem et sufficit nobis». Ista ostensio est cognitio et haec cognitio est vita intellectus, cuius intelle¬gere est vivere. Et hanc petitionem nemo peni¬tus ignorans facere potest; oportet enim, quod sciat solum in nomine Filii hanc postulationem fieri posse. Ob hoc apostoli usque ad illud tem¬pus non petierunt in nomine suo quidquam, in quo nomine solum vita intellectus sive cognitio Patris peti potest. Unde non petiverunt apostoli quicquam in nomine Christi, quia non habuerunt fidem eis in eo nomine omnia praestari. Animat eos dicens: «Petite et accipietis, ut gaudium vestrum sit ple¬num». Tunc enim gaudium eorum necessario est plenum, quando via experimenti ad illam admi¬rabilem scientiam se pervenisse reperiunt, scili¬cet sola fide in nomine Jesu omnes omnia, quae petunt, 15rb assequuntur. Nota de pleno gaudio, ac si quis consideret manna, in qua Judaei reppererunt vitalem cibum sensibilem secundum omne desiderium sensibi¬lis gustus. Quidquid enim Judaei petierunt se¬cundum tale desiderium, reppererunt et accepe¬runt. Manna <est> figura Christi. Unde Christus ait, quod in illo cibo erat cibatio talis, sed ‹mandu¬cantes mortui sunt›, quia fuit cibus huius sensi¬bilis mundi. Ipse autem dicit se panem de caelo, qui praestat immortalem vitam. Unde nota, quod sicut in manna sensibili fuit invisibilis cibus, sic in Christo sensibili spiritualis et immortalis. Et nota: Rogo, quo modo in manna fuit qua¬litas visibilis, fuit deinde dulcedo invisibilis, fuit cibus solum intellectuali fide perceptibilis. Unde Christus est panis seu manna absconditum, quod nemo scit nisi, qui accipit. Nam homo visibilis <est> dulcedo seu sapien¬tia Patris, et in illa Pater praestat vitam. Pater noster est Pater omnis esse, vitae et intellectus. Ipse praestat omnia, quae intellectum pascere possunt, ut aeternaliter vivat in Filio seu arte seu sapientia sua, sicut pater doctrinae praestat per medium magisterii seu artis in sensibili voce dis¬cipulo pabulum doctrinae. O quantum erat gaudium apostolis, quando petiverunt in nomine Jesu et acceperunt viden¬tes se assecutos omne desideratum! Certe ‹ple¬num erat gaudium›, sicut quando daemonia eis oboediverunt, ac si scholares, qui summo desi¬derio appeterent omnia scire, invenirent verbum abbreviatum breve et cito apprehensibile Ari¬stotelis, et quod in illo, quidquid scire appe¬terent de omni scientia Aristotelis, assequeren¬tur. Certe magnum gaudium haberent; sed ad¬huc maius, si etiam scientiam Platonis adhuc, etiam si Hippocratis etc.; sed maximum, si absolute omnium scibilium artem ibi esse ex¬perirentur. Manifestum est autem, quod Pater omnia Verbo seu ratione creavit. In ratione igitur seu Jesu, in quo ipsa divina ratio habet corporaliter seu perfecte et substantialiter, omnia credere et sperare et petere et ibi accipi est finis omnis inquisitionis, quia scire est rem per causam co¬gnoscere etc. Nota, quo modo dixit: «Haec in proverbiis» etc. subiungens: «Venit hora, cum iam non in proverbiis loquar vobis, sed palam de Patre an¬nuntiabo vobis» etc. Ecce, quo modo petere in nomine Filii non est nisi proverbium de annuntiatione 15va Patris, ac si quis dicere vellet de admirabili intellectu Ari¬stotelis et ostenderet librum aliquem omnem conceptum eius continentem. Unde ignorantes parabolice viderent Aristotelem; postquam au¬tem illi ducerentur ad intellectum, qui sub littera latitat, illi absque parabolis viderent in intellectu excellenti latitante sub littera intellectum Ari¬stotelis sine aenigmate in propria figura modo, quo Dei Filius dicitur «figura substantiae» Patris. Tunc, ut ait Christus, quando ad hoc deveni¬tur, quod Pater sic in Filio est annuntiatus, pe¬tetur in nomine Filii Pater, quia non potest nisi ibi sic peti quidquam. Et non est opus tunc, quod Filius roget Patrem, quia amor facit, quod Pater non denegat etc. «Ipse enim Pater amat» etc. Nota, ubi dicit: «quia vos me amastis et cre¬didistis», et quo modo nemo potest diligi a Patre nisi, qui diligit Jesum, et nemo eum diligit nisi, qui credit, quod exivit a Patre etc. «Exivi a Patre et veni in mundum» etc. Nota, quo modo Pater non est de hoc mun¬do; nam Pater spiritus est. Non est autem de hoc sensibili mundo spiritus; quae enim viden¬tur, temporalia sunt. Aeternitas igitur non est de visibili mundo et iste mundus visibilis seu sensi¬bilis est, in quo dominatur princeps tenebrarum seu princeps huius mundi. Exivit igitur Filius Patris aeterni de regno Patris invisibili ad hunc mundum, ut hunc mun¬dum sibi subiugaret, ut sic omnia subiceret Deo Patri et debellaret principem mundi. Unde illum non potuit vincere, nisi quando in mundo pu¬tabatur Jesus victus. Quare mortem morte interfecit. Et Pater mundo manifestatus est morte Filii, et illa ma¬nifestatio est victoria. Venit igitur de Patre quasi lumen candelae, quod descenderet et illuminaret ac inflammaret et sineret ardere et iterum ascenderet, sicut de candela seu cereo pascali Jerosolymis legitur, aut sicut magister, qui artem occultam per sensibilia verba tradit in una regione et deinde recedit etc. «Dicunt ei discipuli: Ecce nunc palam loque¬ris» etc. Nam superius dixerat: «Modicum» etc. et discipuli non intellegebant hoc, quia erat abs¬conditum et in parabolis. Et Jesus, antequam in¬terrogarent eum, dixit eis, quo modo de hoc quaererent; et multa loquebatur. Nunc dicit pa¬lam, quo modo velit relinquere 15vb mundum etc. Dicunt discipuli, quo modo nunc palam locutus sit sine proverbio: «Modicum et videbitis» etc. Et quia respondit clare ad ea, quae ipsi inter se quaerebant, dicunt nunc: «Scimus» etc. Quia an¬tequam ipsi eum interrogarent, respondit, ideo dicunt: «Et non est opus» etc. «In hoc credimus, quia ex Deo existi»; nam scire omnia nemo pot¬est, nisi qui a Deo exivit. Et quia experimentum habebant Jesum occulta scire et ad illa respon¬dere, crediderunt ex hoc eum ex Deo exisse. Et nota, quod dicit Christus se a Patre exisse. Ipsi autem dicunt ex Deo, sicut mos erat Judae¬orum, ut ait Christus a ‹Patre, quem vos Deum vestrum dicitis›.