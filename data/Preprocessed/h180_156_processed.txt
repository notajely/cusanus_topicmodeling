Cod. Vat. Lat. 1245 fol.53rb «Vere Filius Dei erat iste.» Hodie memoriam agimus mortis Jesu Christi, quam nullus christianus sine compassione recte agere potest, quoniam passus est «propter nos» Dominus passionem acerbissimam. «Dolor» enim «exterior» ex laceratione cor¬poris et «interior» ex «tristitia» maior esse non potuit, ut declarat sanctus Thomas in tertia parte Summae q.46. «Exterior» «sensibilis» ma¬ximus fuisse convincitur, quia Christus nobilis¬simae complexionis, et eius tenerrima compac¬tione, et quia in omnibus membris passus est et compassus est matri maestissimae; quantum au¬tem patet, quia inter angustias martyrii ad ma¬trem conversus aiebat: «Mulier, ecce» etc. Item ‹propter genus passionis, quia mors cru¬cifixorum fuit acerbissima in hoc›, quod «confi¬guntur in locis nervosis», et ‹mors diuturnior›. Item, propter aetatem iuvenilem vivacem. Item ‹liberare voluit omnes a peccatis non po¬testate sed iustitia›. Ideo pro omnibus passus est peccatis et peccatoribus innumerabilibus et ma¬ximis. Item, tristis super omnes, quia tristis propter omnia peccata etc., et multitudo et magnitudo peccatorum probat eum tristissimum etc., et cla¬ritas cognitionis peccatorum augebat tristitiam. Malum tanto plus displicet, quanto plus cogno¬scitur. Item maxima caritas et dilectio Dei, qui offen¬ditur per peccata, Cod. Vat. Lat. 1245 fol.53va adauxit tristitiam. Tristis fuit quando vidit tantam ingratitudinem Judaeorum, quibus dedit tot bona, ‹terram fluentem lac et mel› etc. et tot curas. etc. Item casus suorum discipulorum. Item, quia venditus a discipulo. Item, quia distinctissime anima eius omnia percepit, quae molestiam inferunt: ideo tristissi¬ma etc. Item nota exemplum de serpente aeneo Jo¬hannis tertio. Quo modo inspectio curavit, ita memoria passionis. Sed serpens aeneus non curavit nisi qui cum fide accessit ad videndum. Sic Christus, si acceditur cum fide ut est in cruce, sanat etc. Considera optimum exemplum: Serpens vi¬vus mordet, et mortuus liberat. Et nota exposi¬tionem Augustini. Item considera bene cursum passionis, quo modo omnia per ordinem gesta sunt, ut expo¬scat testimonium in sanguine, contra quod nulla potest cogitari exceptio. Nam factus est in agonia, ut probaretur eum ex hoc, quia Filius Dei, non minus pati quam alium hominem, et mors se ei terribilissime praesentaret plus quam aliis. Passus est in die, ut sole perdente lucem mors sua innocens attestaretur etc., sub Pilato, qui tot sententiis eum innocentem iudicavit, et tamen praevaluit peccatum in eo etc. Primo quaeritur, ‹an conveniens fuit Christum mori propter peccatum Adae›. ‹Videtur quod non, quia non esset conveni¬ens, quod domicellus propter furtum pomi sus¬penderetur aut quod dominus propter servum› etc. Vide in sermonibus A<ldobrandini> Tuscanelli.