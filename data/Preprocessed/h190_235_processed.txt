157ra «Hoc facite in meam commemorationem.» Sacramentum commemorationis Christi. Tenemur habere Christum apud nos in me¬moria, et huius praecepti est hoc sacramentum, in quo est Christus. Unde sicut non tenemur habere Christum in memoria quemadmodum species sensibiles in memoria reponuntur, quia non vidimus eum nec audivimus nec tetigimus, sed solum uti fide ipsum recepimus verum fili¬um hominis et verum Filium Dei, ita est veraci¬ter in sacramento, localiter, non dimensive, non colorate, et sicut per fidem veraciter videtur in memoria, sic et in sacramento. Potest introductio fieri, quo modo creato homine, ubi lux fuit in tenebris et non fuit comprehensa, demum populus unus fuit elec¬tus de semine Abrahae, qui in tenebris Aegypti opprimebatur, a qua regione per Mare Rubrum ductus in desertum, ubi iniit foedera cum Deo et facta sibi promissio, quod ad terram, ubi abun¬dantia edibilium prout optare possent 157rb perdu¬ceretur, si servaret legem tabularum. Huius promissionis recepit sacramenta multa, sed manna fuit consummatio sacramentorum, in quo praefigurabantur deliciae terrae promissio¬nis, et id, quod sub specie manhu fide praegu¬stabant, assecuti sunt in re in terra promissionis. Sic hoc sacramentum est verum manna et re¬gnum caelorum Ierusalem supercaelestis, ubi in re omnia sunt ad oculum, quia visio Dei et felix boni fruitio. Speculatio, quae fieri potest in hoc sacramen¬to, licet ad plenum nec scribi nec concipi possit, aliqualiter tamen pro nostra devotione tangatur. Et primo est attendendum, quod omnis doc¬trina Christi est animam salvare. Et quia anima rationalis habet infirmum intellectum et corrup¬tum affectum, quia magis homines diligunt te¬nebras animalitatis quam lucem rationis, hinc docuit Christus intellectum salvari per fidem et affectum per caritatem. Fides autem, quae libe¬rat intellectum, est qua maior esse nequit, scilicet quod Deus est, qui nobis novissime in Filio suo Iesu locutus est, ut Paulus dicit. Caritas, quae reparat affectum, est dilectio, qua maior esse ne¬quit, quam in Filio suo Iesu ostendit. Et ‹quia Deus Pater verax est›, tunc verba Iesu Filii sui vera sunt, quia sunt Patris. Sunt autem verba Iesu evangelica, quia annuntiant nobis quo modo Deo cum sit omnipotens creator nihil est impossibile ac quod ipse est munificus remune¬rator fidelium, qui dat aeternum pro temporali. Caritas autem Iesu est omnium terribilium terribilissimum voluntarie subire propter dilec¬tionem Dei et proximi propter ipsam. Cuius qui¬dem dilectionis oboedientia est sacramentum. Oboedire enim mandatis est signum dilectionis. Oboedire usque ad mortem est signum perfectae caritatis. Oboedientia est itaque sacramentum caritatis, quia sacrae rei signum. Sic ait apostolus ad Philippenses: ‹Christus factus est oboediens usque ad mortem›, et ipse ait ex caritate se mor¬tuum, quia nemo maiorem caritatem habet. Sed quod Iesus sit ille, qui est veritas, et talis quod qui ei non credit, non videbit vitam, ut ait Iohannis 3, hoc multis miraculis ostendit, quae fuerunt sacramenta seu sacra signa ipsum esse, in quo Deus Pater. 157va Quare dicit: ‹Si mihi non creditis, operibus credite.› Verum quod ultimum testimonium illius fuit effusio sanguinis, quando perhibuit testimonium in sanguine suo, ut in conspectu Pilati dicebat se ad hoc natum et in mundum venisse, ut testimonium perhiberet ve¬ritati. Testimonium vero fortificat seu pascit ve¬ritatem. Unde sacramentum huius est eucharistia. Nam est memoria mortis inquantum ipsa mors est pascens seu confortans veritatem. Est etiam supremae caritatis sacramentum. Nam cum Christus usque in finem dilexisset suos, ut osten¬dit in cena, tunc quia non sufficiebant omnia ad perfectissimam caritatem, nisi se ipsum daret pro omnibus, cuius hoc est admirabile sacra¬mentum – recepit enim se in manus suas et fre¬git ac distribuit, sicut si «panis vivus» se ipsum frangeret et distribueret, ut viverent illi, quibus se distribueret et ipse distribuendo moreretur – tradidit se sic Christus nobis quasi vita se mori¬endo distribueret, ut nos vivificaret. Unde ait apostolus, quod manducatio corporis Christi in sacramento est annuntiatio mortis eius. Nam sic moriendo nos sua morte refecit. Mors eius meruit iuxta evangelium remune¬rationem vitae iuxta mortis condicionem. Nam sic perdere animam seu vitam temporalem est invenire eam in regno caelorum seu immortali¬tatis. Sed mors eius consummata fuit, quae me¬ruit quantum moriendo omnes homines meru¬issent. Meruit igitur omnibus, sic vitam morien¬do omnibus capacibus participavit; et est sacra¬mentum filiationis, quae consummata fide attin¬gitur. Nam in veritate huius sacramenti tollitur omnis haesitatio circa filiationem Dei, quoniam si panis potest transire in Filium Dei, igitur et homo, qui est finis panis. Deinde speculatio circa consolationem ulti¬mam, quam recipere possumus nos mortales in hac transsubstantiatione, qua de mortali natura in immortalem per mortem transferimur, quia mors non dominabitur nobis, qui Christum in¬duti sumus. Difficultates circa modum quo modo panis convertatur in corpus Christi, videntur aliquo modo sic posse concipi: Christus dixit, quod verba illa, quae dicit, Iohannis 6, sunt spiritus et vita. Et necesse est quod spiritualiter intelligatur id quod dicit: «Hoc est corpus meum.» Spirituale corpus nullo sensu 157vb attingitur. Corporale corpus videtur distingui a spirituali corpore sicut corpus de praedicamento substantiae et corpus de prae¬dicamento quantitatis. In omni re Dionysius ponit essentiam, vir¬tutem et operationem. In essentia complicatur virtus et operatio. Nominat autem Dionysius essentiam ousiam, quam et nos substantiam di¬cimus. Et ita capio essentiam pro substantia, sic¬ut etiam in nova translatione Dionysii ponitur “substantia” ubi in antiqua “essentia”. Et primo ab essentia generatur virtus, et procedit operatio. Unde essentia sive substantia etiam corporalis naturae uti terrae aut aquae sive ignis sic est spi¬ritualis, quia non est aliquo sensu attingibilis. Deinde est considerandum, quod in conversione unius rei in aliam primo convertitur essentia in essentiam, consequenter virtus in virtutem et operatio in operationem; sicut dum Christus convertebat verbo potentiae suae aquam in vi¬num, essentia aquae primo versa est in essenti¬am vini, consequenter virtus aquae in virtutem vini et operatio aquae in operationem vini. Esto igitur quod aqua convertatur in vinum, scilicet essentia aquae in essentiam vini, sine eo, quod virtus aquae convertatur in virtutem vini aut operatio aquae in operationem vini. Verum est post conversionem non esse aquam, sed vi¬num, licet virtus et operatio sint uti fuerunt abs¬que conversione, et erit in qualibet parte illius virtutis et operationis aquae verum corpus vini. Dico “corpus” ut est essentia seu substantia, sic¬uti corpus est de praedicamento substantiae, et verum diceret vinum, si loqui posset: «hoc est corpus meum», et complicaret corpus illud vini omnia, quae sunt de essentia vini. Sic considero corpus Christi habere essenti¬am, virtutem et operationem et panem similiter habere essentiam, virtutem, operationem, et ver¬bo Dei converti essentiam sive substantiam pa¬nis in essentiam sive substantiam corporis Chri¬sti, remanente virtute et operatione panis uti erat ante conversionem essentiae. Et quia in qualibet parte panis est essentia pa¬nis, quia quaelibet pars panis est panis, ideo post conversionem essentiae panis in essentiam cor¬poris Christi erit essentia corporis Christi in qua¬libet parte panis. Et sic erit essentia in qualibet parte, quod verum est dicere ibi esse omnia, quae sunt de vera essentia corporis Christi. Unde quid¬quid vera essentia seu substantia corporis Christi in se complicat, essentialiter et veraciter est ibi. Substantia autem prior est accidente. 158ra Quare corpus Christi cum sit ibi tantum substantialiter, non est ibi dimensive, ut tenet Henricus de Gandavo in Quotlibetis. Unde essentia illa est incorruptibilis et omni sensu inaccessibilis, quae oculo intellectus medio luminis fidei tantum hic apprehenditur et uti est lumine gloriae per eos, qui felicitatem assecuti sunt, intuetur. Et videtur quodammodo differentiam esse inter corpus Christi uti est in caelo et idem uti est in sacramento sicut inter ignem lucentem et calefacientem et inter ignem, in quem essentia terrae conversa est, puta si essentia lapidis pir¬ritis esset conversa in essentiam ignis, tunc ignis invisibiliter latitaret sub frigiditate et opacitate terrenae naturae lapidis, et licet non sit alia es¬sentia ignis ut lucet et calet quam ut sic latitat, sed eadem et aeque vera, est tamen primo modo in suo regno cum virtute et operatione, in secun¬do modo non, sed extra suum regnum. Unde sicut ignis sub specie lapidis latitans non operatur opera ignis, nisi per intellectualem natu¬ram separetur et ignibili iungatur, sic nec corpus Christi operatur opera vitae, nisi per intellectum formata fide separetur a signis, sub quibus latitat, et iungatur vivificabili spiritui. Ille autem spiritus potest vivificari, qui est paratus ad receptionem, sicut lignum, quod est a luto et frigida aqua sepa¬ratum, est ignibile seu capax inflammationis. Poteris etiam in hoc sacramento aliqualiter vi¬dere quo modo verbum seu virtus Patris caelestis unitur homini sine eo quod Pater ei uniatur. Nam Pater est ut essentia, Filius ut virtus et operatio ut Spiritus Sanctus, ut dicit Dionysius. Sic in pane est essentia, virtus et operatio in similitudine tri¬nitatis. Virtus autem panis reperitur in sacramen¬to composito ex quantitate et aliis accidentibus unita, et non essentia sicut virtus Dei, quae ver¬bum est homini unita, non Pater. Etiam hic videre poteris quo modo homo transit in Christum, quia essentia corporis alicu¬ius beati hominis transit in essentiam corporis Christi sicut granum tritici in panem, fideles enim sunt ut grana tritici, quae in panem vivum transeunt, et cum una sit humanitas utriusque, Christus autem non amplius moritur, quare cum natura mortalis fit in Christo immortalis, trans¬mutatur. Quasi sicut essentia digiti transit in es¬sentiam vivam corporis manente virtute et ope¬ratione eius – non enim operatur propterea ope¬ra oculi aut pedis sed digiti, licet vivat vita oculi et pedis, 158rb cum una sit vita omnium – sic beati hominis virtus et operatio non transit in virtu¬tem et operationem Christi, sed mane[n]t uti in sacramento; transit autem sic essentia ut essentia grani tritici in panem, ut sit idem corpus cum Christo et eodem spiritu vivificetur, sed manent virtus et operatio, ut secundum virtutem et ope¬rationem in se degustet suam felicitatem differen¬ter ab aliis, quia unusquisque debet recipere se¬cundum negotiationem propriam propriam mer¬cedem, sicut cuiuslibet grani tritici virtus manet in pane. Secundum transitum essentiae est unum essentiale praemium omnium, secundum virtutem et operationem cuiuslibet diversum. Quidam vir doctus sic intellexit, qui meo iudicio ab aliis minus iuste fuit reprehensus; nam sic beatus Ambrosius Paulum intellexit in Epi¬stula XVII ad Herennium, quae incipit «Popos¬cisti», ubi inter alia pulchra valde concludit: ‹Non ergo in caelestibus sedemus, sed in Christo sedemus et in illius carne, qui solus sedet ad dexteram Patris Filius hominis.› Sic puta Au¬gustinum intellexisti, qui aiebat ‹Christum ci¬bum grandium esse, qui non mutaretur in ciba¬tum sed mutaret cibatos in cibum.› Sic intelligo evangelium de pane vivo et ubi Christus ait: ‹Qui manducat me, vivit propter me.› Et Paulus dicit: «Multi unum corpus sumus», qui de uno pane et uno calice participamus. Unde sicut multae ho¬stiae seu panes efficiuntur unum corpus Christi per idem verbum, per quod Deus «fecit et sae¬cula», quod solum potest immutare naturam, sic idem corpus est in multis hominibus, qui de eo participant. Nam sicut eadem vita animae est in multis membris, quae ipsam participant, sic ea¬dem vita cibi vitae est in multis cibum illum vi¬tae participantibus. Quidam dixerunt in hoc sacramento esse corpus Christi et panem, quod moderni non admittunt, quia tunc non dixisset Iesus: «Hoc est corpus meum», sed: «Hic est corpus». Tamen potest veterum intellectus admitti, nam panis nominat rem talem habens essentiam, virtutem et operationem, et licet non maneat essentia, ex quo manet virtus et operatio, nomen “panis” ad¬huc sibi convenit. Unde secundum quod essen¬tia panis facta est essentia corporis Christi, nom¬inatur panis vitae seu vivus, qui in se convertit faciens suae vitae, quae 158va est immortalis, sumen¬tem, et sumens sumitur. Essentia enim panis non annihilatur, sed transit de mortali natura ad immortalem, et inquantum virtus et operatio manent, nominatur panis. Unde si quis ipsum sacramentum nominaret panem consecratum, non videtur deviare. Sic dum homo beatificatur, transit mortale corpus in immortale, quod est corpus Christi, ubi «absorpta est mors in victo¬ria», et manet virtus et operatio; quare homo ille nominatur uti prius, puta Petrus cum addito, sci¬licet christianus, ad dictum intellectum. Christus igitur non est in sacramento dimen¬sive, ideo nec localiter, quia substantia substan¬tialiter considerata non est in loco, quare cor¬ruptis speciebus, sub quibus continetur, non manet ibi, licet non corrumpatur, ut dicit Doc¬tor Solemnis. Nam ibi dicit locum, et cum non sit in loco nisi mediantibus speciebus, igitur illis corruptis non est ibi seu in loco. Considera Paulum dixisse: «Mortem Domini annuntiabitis, donec veniat.» Et Christus dicit: «Et ego resusci¬tabo eum in novissimo die.» Et alibi: «Ego sum resurrectio et vita; qui credit in me» etc. Ecce quod mors Christi annuntiatur in hoc sacramen¬to esse vivificationem nostram. Et huius veritas apparebit in adventu eius. Nam, ut ait Paulus, nundum apparet etc., sed cum apparuerit, simi¬les ei erimus, quando scilicet resuscitati in im¬mortalitatem ibimus, ut ait: Hii ibunt in vitam. Hoc ire est mutari de mortali natura in immor¬talem. Quamdiu igitur non apparuerit Christus, nec nos assequemur in nostro corpore resurrec¬tionem vitae. Hoc igitur sacramentum memoriae mortis praefigurat resurrectionem vitae. Sic oramus in complenda missae: «Fac nos, quaesumus Do¬mine, divinitatis tuae sempiterna fruitione re¬pleri, quam pretiosi corporis et sanguinis tui temporalis perceptio praefigurat.» Et si recte at¬tendis, istud sacramentum est sacramentum illi¬us regenerationis, de qua dicitur: ‹Cum sederit Filius hominis in regeneratione› etc., scilicet quod convivificabit tunc nos, et conformabit nos sibi.