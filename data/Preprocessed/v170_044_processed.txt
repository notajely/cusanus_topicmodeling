134v «Dies sanctificatus illuxit» etc. Audivimus heri, quo modo vigilantibus pas¬toribus «lux orta est» in nocte, «lux fidei» in spiritu, scilicet lux illa Salvatoris, quem in spiritu receperunt medio auditus per annunti¬ationem angeli. Hodie videamus, quo modo «lux eis orta» in certitudine sensibilis experimenti, quia «invene¬runt» Salvatorem, ut eis annuntiatum fuit etc. «Pastores loquebantur» etc. Oportet, quod omnia in nobis inquiramus. «Angelus» est virtus intellectiva rapta extra corpus. Illa elevatur sursum per abstractionem, et eius elevatio est descensio gratiae et lucis in ipsam. Et lux est vita eius, quia veritas. Potentiis rationabilibus, quae sunt ad custodiam gregis et animalitatis nostrae, adstat intellectus et illuminat per communicatum lumen divinum virtutes rationales annuntians, ‹quae de sursum sunt›. Nam ratio ad illa pertingere nequit, cum nihil attingat, nisi «fuerit in sensu». Quare quoad divina est in ‹nocte›. Sed quia sollicita, cum sit syllogistica vir¬tus et discursiva, ‹vigilias custodit super gre¬gem› ruminando phantasmata recepta. Illuminatur igitur per intellectum annuntian¬tem ⌈sibi⌉ superna et terretur in hoc lumine novo, cum non sit de sua ‹regione›, sed gaudet, quan¬do recipit. Et ‹in illo lumine videt lumen› et ‹gloriam› dicit. Deinde intellectus desinit influere, et rationa¬lis potentia in se experitur, utrum possit re¬perire suo discursu lumen prius communicatum et receptum per fidem. Et vellet ‹videre›, hoc est reperire oculis propriis rationis, et cum festinantia et ardore discurrit praesupposita fide. Et invenit «verbum» prius «factum». Et annuntiat omnibus hoc verum, quia annun¬tiatio, quae fit per rationem, est, quae capitur «cum aviditate» admirationis per homines. Et reponit inter scientias suas in «thesauro memoriae», ubi habet illuminationes collectas, quae est cella illuminata seu «Maria», ut con¬ferre possit intra se se ipsum reficiendo et in se pariendo per ascensum maius lumen continue ex viso et invento lumine. Et scias, quod haec inventio est syllogistica, quia reperitur per vires rationales: «Joseph» vir – «maior» –, ‹Maria uxor ⌈sibi⌉ desponsata› – <minor> – et ‹infans›, qui est «conclusio» et quaesitum. Et tunc oritur maius ‹gaudium›, et extolli¬tur ratio in ‹gloriam› et ‹laudem Dei› et lucis, ut haec ex evangelio. Sic et: Stephanus vidit Christum in ratione, quem iam receperat per fidem etc.