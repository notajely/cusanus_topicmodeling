8v «Alleluia. Dies sanctificatus» etc. Quo modo «nobis illuxit dies» diei, quae et Verbum Patris, in Verbo incarnato, per explica¬tionem Evangelii Johannis: «In principio erat Verbum». Oramus cum Augustino etc. Sermo iste tres habet partes: Prima est de die aeterna, secunda <de> fructu illuscentiae eius, tertia de gratiarum actione. Et videatur evangelium: «In principio» etc. Declarat evangelium undecim condiciones Verbi. Et antequam ad evangelium perveniatur, de¬claretur Trinitas, quo modo devenitur ad no¬titiam Principii et Verbi et Amoris unius aeter¬nitatis etc; quo modo «Trinitas est unitas». Et adverte ibi ad vulgare, quo modo dicitur ad quaestionem: Quid est hoc? Semper respon¬detur in vulgari: «Dat ist eyn mentz; dat ist eyn dire; dat ist eyn hultz». Semper est con¬cordia in esse et uno. Entitas igitur et unitas coincidunt et omni¬bus creatis conveniunt. Et sic entitas, quae est et unitas, principio, a quo est omnis creatura, convenit etc. Vel sic dicas, quod unitas convenit principio; sed conceptus unitatis est aequalitas; et de illis conexio. «In principio erat Verbum» etc. Nihil ex se ipso esse potest. Principium igi¬tur est aeternum. Et quoniam omnia, quae sunt, sunt ab uno principio, tunc principium, quod causavit om¬nia, per aliquod causavit. Sicut <si> intellectus meus vult in te causare scientiam, non potest intellectus meus nisi medio rationis. Ratio igitur est verbum intellec¬tus. Facit intellectus hoc verbum, per quod vult facere intellegentem discipulum, induere sen¬sibilitatem, et hoc per spiritum. Nam attrahit mediante spiritu aerem et induit cum aere ver¬bum rationale et mittit in mundum extra se, ut insensibile fiat sensibile et recipiatur per discipulum per aures sensibiliter et per fidem in anima etc. Et tunc «generat sibi simile» etc. Deus Pater sic videtur fecisse. Nam voluit nobis ostendere ‹thesauros sapientiae› suae, ut ‹ei similes fieremus›; et induit Verbum suum carne etc. – Et est satis propria similitudo. Et sic patet, quod Verbum Patris, ‹per quod omnia›, est ante omnia et sic est aeternum et hinc Deus etc.