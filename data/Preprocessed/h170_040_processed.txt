1r «Martinus hic pauper et modicus caelum dives ingreditur. Hymnis caelestibus honoratur». Sancta Romana atque universa catholica ec¬clesia de ‹beatissimo› pontifice atque patrono nostro Martino affirmat praemissa. Et alia appro¬batione non egentes, id ipsum, qui membra eccle¬siae sumus, affirmantes etiam canimus, ut nostra confessio nota sit omnibus. Voluerunt autem sancti ecclesiae rectores, ut ad «Dei mirabilia» enarrandum, qui est «mi¬rabilis in sanctis suis», atque ut exemplari manu¬ductione gestarum rerum firmaremur, hoc sanc¬to die vacantes videremus in libro ‹peregrina¬tionis› patroni nostri: Quo modo ambulavit in hac vita «pauper et modicus», quo modo de hac vita ‹caelum adiit dives›, ac quo modo nunc in pace constitutus «caelestibus hymnis honoratur», ut sciremus nobis ita ambulandum esse, si ad caeleste solium scandere cupimus, ‹confessionem pontificis nostri, qui caelos penetravit, tenen¬do›. Neque vos, Moguntini, communi aliorum fidelium attentione hanc peragentes festivi¬tatem id agitis, quod tenemini, sed uti Dei pie¬tas providit hunc suum praeamatissimum antisti¬tem ducem vestrum esse debere, ita singularis¬sime ad eius viae vestigia advertere debetis, ut sub vexillo eius accepti atque plurimum grati, praesulis in conformitate vitae ‖– quod «patron» in vulgari <est> quasi idea, quod nota! –‖ ca¬racterizati, victoriose ingredi mereamini. «Dives» enim «caelum ingreditur», stipatus multis et validis militibus, ‹corporis sui mem¬bris›. ‹Vigilat› enim continue ‹super gregem› et accrescit divitiis suis, si ‹corpus suum mysti¬cum› in ‹die magna› magnum erit. Tunc autem ‹crescet in Dei templum› cor¬pus ⌈suum⌉, quando suae vitae exemplo ad con¬formitatem ‹victoriae mundi huius› multos vin¬culo divini Spiritus secum conectit. Et quia ad hoc divina ordinatione conveni¬mus, ut a me qualicumque audiatis, quo modo patronus noster de hac valle miseriae cum tri¬umpho evasit, ut intuentes in eum id ipsum pro posse faciamus, hinc ipsum rogemus, ut nobis propitiam faciat ‹misericordiae Matrem›, quae nobis gratiam optatam impetret. Quam mente pia salutantes dicamus: «Ave, Maria!» Videor a vobis, qui instrui per vestigia beatissimi patroni nostri convenistis, secundum tres status, quos facitis, triplici quaestione pulsari. Sunt enim inter vos quidam instructiores ecclesiastici et in divina lege periti, ‖qui decantarunt in Matutinis, quod sanctus «Marti¬nus ad Trinitatis fidem» pervenit‖: Quorum affec¬tio est audire, qua via praesul noster de genti¬litate ignorantiae ad cognitionem «unitatis et trinitatis» Dei et notitiam Christi nostri perve¬nit. Cum Deus noster sit «Deus absconditus» procul ab oculis omnium sapientium, et Chri¬stus, quando tanto tempore cum apostolis fuit, in¬cognitus remansit, et cum ‹incognitum non ame¬tur›, consequens est Martinum nostrum, qui «totis visceribus Christum diligebat», Eum non quidem superficietenus, sed clare cognovisse. Ardent igitur plerique imbui, qua via patronus incesserit, ut Messiam reperiret. Secundo loco inter vos saeculares quosdam conspicio, qui convenerunt audituri, qua via actionis sensibilis hic noster antistes in hoc mundo caelestes adeptus sit divitias, ut ‖‹nec mori timeret nec vivere recusaret› et‖ ‹caelum, dives ingressus sit›. Esse etiam conicio aliquos, qui refici stu¬dent in contemplativa vita Martini nostri devo¬tissimi, exspectantes de admirabili via, qua «ocu¬lis et manibus in caelum semper attentus invic¬tum ab oratione spiritum non relaxavit» ‖adeo, ut ‹hymnis caelestibus honoraretur›‖. Dicam pauca de hiis, quae Deus insufficien¬tiae meae meritis patroni mei Martini dignabi¬tur inspirare. PARS PRIMA Quae via ad cognitionem Dei perveniatur, subtiliter consideratur Primis attenta aure advertere convenit de re alta et grata subtiliter consideraturi<s>. Dico autem, quod via, per quam ad co¬gnitionem Dei et Christi nostri ductus est Mar¬tinus noster, est via paupertatis et modicitatis, quia ad caelestes divitias, ubi «doctus scriba» habet ‹reconditum suum thesaurum›, non potuit alia via pertingere. Nam cum Deus noster 1v sit absoluta entitas, incontracta ad hoc vel illud, nihil habere ⌈sibi⌉ convenit. Via paupertatis est tollere habere; hac via si Deus inquiritur, reperitur. ‖Nam ut ait Severus in historia: «Jesum testor spemque communem me ex nullius um¬quam ore tantum, scientiae, tantum ingenii tam boni et tam puri sermonis audisse». Et infra: «Mirum est homini illiterato nec hanc quidem gratiam defuisse». Hinc sanctum virum hac sim¬plicitate ductum conicio <paupertatem> sub¬sumpsisse‖ Omne igitur, quod habet partes, Deus non est. Sed tollere partes est via modicitatis seu simplicitatis. Quare et hac via ad Deum itur. Non est igitur Deus aliquid, quod habet principium, sed est ‹principium› absolutum ‹absque principio›. Non est igitur Deus in pluralitate, quia pluralitas principium, scilicet unitatem, habet. Sed «Deus est unus», non plures. Non est Deus in sensibili mundo, cum ibi regnet corporea magnitudo, non simplicitas. Nec est in rationali mundo, cum ibi regnet plu¬ralitas, non unitas simplicissima. Quapropter Deus non est nec caelum nec sol nec Iuppiter nec luna, nec ignis nec aer nec aqua nec terra, nec ⌈demorgon⌉ nec Pluto, et ita de reliquis; nec aliud quodcumque visibile, audibile, gustabile, odorabile, tangibile. Nec Deus est aliquid habens motum vitae vegetabilis aut vitae sensibilis aut rationalis seu intellectualis. Quare nec arbor nec lapis nec metallum nec animal nec homo nec angelus. Nihil enim eorum est, qui aliquid habent, sed ipse est thesaurus, de quo est omne habere. Nam sunt entia tantum, quae habent ‹esse›. Hoc quidem esse, quod habent, ab ipso, qui est absoluta entitas, habere necesse est. Omne enim ens absque entitate quo modo esset? Semota igi¬tur entitate non potest concipi aliquid, quod habeat esse. Sunt deinde entia, quae habent ‹vitam›. Hanc igitur vitam, quam habent, non a se ha¬bent; ‹nihil enim potest esse causa sui ipsius›. Neque ab alio habent; aliud enim a vita non dat vitam. Sed ab ipsa absoluta vita habent, sine qua nullum ens vitam habere potest. Sunt entia, quae ‹intellectum› habent; quare illum habent ab absoluto intellectu. Deus igitur, qui hac via paupertatis inven¬tus est, est thesaurus ditissimus, a quo fluit omne id, quod habetur. Unde ipse est hoc bo¬num, quod dat omnia. Nam ipse est ens entium, vita viventium, lumen intellectuale intellegen¬tium. ‖Potuit sanctus noster in hac via non solum attingere unitatem absolutam, quae Deus est, sed et unitrinum Deum. Nam aut respexit ad plures creaturas aut ad unam aliquam. Si ad plures, illas vidit plures, inaequales et distinctas. «Pluralitas ex unitate», «inaequalitas ex aequalitate», distinctio ex conexi¬one: Vidit principium triunum. Si ad aliquam unam, vidit habere eam uni¬tatem, aequalitatem et conexionem. «Unitas est ipsa entitas»; aequalitas est ipsa formalitas, quae non est nec maius nec minus, ut res hoc sit, quod est; et est conexio, qua en¬titas ipsa formalitati conectitur. Hanc trinitatem habet omnis res a Deo tri¬no, qui est unus: «unitas Pater, aequalitas Fi¬lius, conexio Spiritus Sanctus».‖ Hac via in stuporem ductus est beatissimus Martinus et ‹caelum dives ingressus est›. Caelum enim altitudo est nostri ascensus. Quando igitur de sensibilibus post se relictis ad rationabilia ascendit et hiis etiam in¬ferius dimissis in caelum intellectuale ingressus est – solo enim intellectu Deus, qui «veritas est», attingitur –, se repperit ad venam boni se ip¬sum omnibus communicanti<s> pervenisse, et quam «dives» factus est! «Simile» enim «est reg¬num caelorum thesauro abscondito» etc. ‖Et quamvis immenso gaudio perfundere¬tur, quia ad venam boni pervenit, tamen se de¬sideratum non posse attingere conspexit. Erat enim lux infinita, quam oculi cernere non pot¬erant, sed ad apprehensionis contuitum excaeca¬bantur. Erat «ignis consumens», qui apprehendi et teneri non potuit. Et quia repperit, quod <Deus> non potuit non velle videri, gustari, apprehendi et possideri, quia absoluta bonitas, quaesivit, per quem vide¬retur et possideretur; et non potuit nisi in na¬tura humanitatis suae quaerere, quoniam se vi¬dit hominem, et appetere gustum boni huius summo desiderio. Repperit igitur hoc naturale desiderium humanae naturae inesse, quod quidem desideri¬um cum haberet a vena boni, hinc vidit non esse frustra. Sed scivit nullam creaturam altiorem per¬fectioremque posse esse illa, quae subsisteret unione immediatissima et unissima in ‹vena sui esse›. Vidit igitur in caelo intellectuali se non nisi in illo perfectissimo atque solo altissimo atque plenissimo omni gratia posse apprehen¬dere thesaurum divinum.‖ ‹Repperit igitur thesaurum›, quem vidit in¬tellectualiter «a longe», «in agro» naturae suae. Non enim erat ager ille suus, nisi eum eme¬ret. Nec eum emere potuit, nisi ‹venderet uni¬versa, quae habebat›. Christus erat ager ille; quem nisi haberet, vidit se thesauro spoliari. Nemo autem participare potest de thesauro, nisi partem habeat in agro. Quam habere ne¬quit, si aliquid retinet. ‹Vendidit igitur universa› et fecit se ser¬vum Christi thesaurarii; et ut esset acceptior apud thesaurarium, omnia, quae habuit, libera¬lissime atque hilariter valde ei contulit. Et haec de primo. PARS SECUNDA De beati Martini vita activa 2r Nunc, ut secundis aliquantulum satisfaciam, qui de activa vita beatissimi Martini instrui exspectant, dico, quod haec via ex iam dictis fa¬cile dicitur. Si enim ‹omnia, quae habuit, vendidit›, nihil ⌈sibi⌉ remansit, quia nihil habuit, quod non recepit. Si igitur omnia recepit, omnia dono habuit, fuit enim «hic pauper et modicus», cui nihil, quod haberet, remansit. Haec igitur fuit via sancti patroni nostri: ita ambulare, sicut decuit servum ambulare, qui, ut esset liber libertate Christi, se Christo vendi¬dit. Non igitur habuit vitam, sed dixit: «Non vivo ego», qui vitam meam, quam habui, ven¬didi Christo, sed ille «in me vivit Christus», cuius est vita mea. Non habuit velle aut nolle, quia voluntas eius non sui, sed Christi erat. Non habuit cor¬pus vivum. Nam vita corporis est vita ab anima procedens. Sed haec vita erat Christi, igitur vi¬talis sensus, qui in eo erat, Christi erat. Cur haec omnia? Ut ‹vita sua›, quam Chris¬to dedicaverat, ‹abscondita foret in vita Christi›. Habitavit igitur in eo Christus, quia ipse in Christo. Non erant membra eius nisi Christi . ipsum inhabitantis. «Pauper» Christus, qui ait ‹Filium hominis non habere, ubi reponeret caput suum›; «et mo¬dicus» quasi «vermis, et non homo» atque «abiectio plebis» in ipso habitabat. ‖Erat igitur ⌈sibi⌉ idem vivere vel mori, quoniam super omnia opposita aequaliter ambu¬labat: ‹scivit abundare et penuriam pati›; «nec mori timuit nec vivere recusavit»‖ Respexit igitur ad sacras Evangelicas histo¬rias sciens nihil perfectionis potuisse Christo de¬ficere, et ea, quae ibi repperit «in doctrina Christi», assumpsit. «Doctrina» enim «Christi», quae ex spiritu Christi emanavit, ostendit ⌈sibi⌉, quale corpus ta¬lis Spiritus Christi inhabitaret. ‹Redegit› igitur ‹corpus suum in servitutem› spiritui Christi consilia perfectionis cum praeceptis adimplendo. ‖Virtuosissimum enim eum fuisse constat, qui «omnibus omnia factus» est, ‹ut omnes lu¬crifaceret›. Non enim «politicas» tantum adeptus est «virtutes», sed et «purgatorias» et «purgati animi», approximando ipsis divinis ‹exemplari¬bus› alte multum, ut totus heroicus esset. Erat enim ⌈sibi⌉ contrarium quidquam adulationis aut ⌈quod⌉ de ipso, quod esset virtuosus aut sanctus, audire.‖ Postquam enim ‖se Deo obtulit, antequam baptizaretur, militans cathechumenus misericor¬dis Dei se servum ostendit, pallium ‹pauperi divisit› et ‹Christum videre› meruit‖. ‹Lavacro regenerationis› Christi membrum factus est in anno duodevicesimo parentibus gentilibus exsistentibus. ‹Diabolo et pompis eius abrenuntiavit›. Christum, quem ‹induit›, «secutus est». Spreta post biennium militia mundi, qui «Christi miles» esse instituit, adiit sanctum Hilarium Pictavensem, ut in desideriis Christi, qui adhuc neophytus erat, per sanctum atque doctissimum virum doctior fieret. Ascriptus est militiae clericali. Exorcista factus rediit et matrem iugo Christi subiecit patre in gentilitate perseverante. Interea sanctus Hilarius a Constantio Ariano in exsilium mittitur. Hinc sanctus Martinus, qui ex Pannonia natus, Papiae nutritus, Mediola¬num adiit fidem catholicam ‖in monasterio Au¬xentio Ariano sibi adversante‖ constanter defen¬dens. Ob quam rem in insulam Gallinariam cum sacerdote quodam secessit. Elleboro, quo ves¬c[i]ebatur, infectus se ipsum crucis signo et fide curavit. Redeunte Hilario ⌈sibi⌉ occurrit et ad sacer¬dotium promovetur, monasterium intrat. Strenu¬issime vixit. Deinde ad Turonensem episcopatum invite tractus ecclesiae praefuit. Monasterium secundo milliario aedificavit, ubi octoginta monachos collegit, ‖quorum ‹om¬nia erant communia›. A vino sani abstinentes, lectioni et orationi vacantes. Labor paucorum erat scribere. Martinus‖ monasticam vitam num¬quam deseruit. Semper in laboribus ad instruendum, qua via ‹ad Deum per Christum› pervenitur, ‖et quod tunc expedite, quando hic ‹mundus› et eius illecebrae ‹relinquuntur›,‖ ieiuniis, vigiliis et orationibus macerabat corpus suum. Nihil molli¬tiei admisit castissimus et strenuissimus, «in ci¬licio et cinere» quiescens, omnia illecebra fu¬giens. Piissimus atque mansuetissimus fuit et plus, quam dici potest, misericors, lugens et ‹flens cum flentibus›. ‖Adeo studiosus oppressis occurrere, ut in Treveri ob liberationem multorum, quibus gladii imminebat periculum, consecrationi excommu¬nicati corporaliter, non spiritu, communicaret. In qua re ipsum offendisse Deum angelus ei in reditu testatus est. Sensit diu debilitatam curandi virtutem in eo. Sed Deus pepercit pae¬nitenti, quia compulsus et ob compassionem vic¬tus consensit.‖ Fuit itaque ipsa dulcedo atque consolatio medicusque omnium. Et per hanc christiformem vitam «Martinus pauper et modicus caelum dives ingreditur». Nam quanto in hoc mundo pauperior, despec¬tior atque humilior fuit, tanto in caelestibus virtutibus ditior. Ingredi igitur meruit in thesaurum Salvato¬ris, Domini sui, Christi nostri, qui est salva¬tio nostra, ita ut per ipsum Christus miras curas faceret, ut facile quisque conspicere potuisset Martinum electissimum Dei servum, Christo ac¬ceptatissimum. Non enim legitur quidquam defuisse in Mar¬tino, quod aliis sanctis reperitur concessum. Nam propheticam atque apostolicam gratiam sor¬titus, ‹super aegros manus imponens› curavit multos, etiam «a spiritibus vexatos». Tres mortu¬os resuscitavit. Angelorum consortio saepe usus. Quem et beatissima virgo Maria, Agnes et Thecla familiariter visitarunt, nec eum invisita¬tum dimiserunt Petrus et Paulus apostoli, ut historiae tradunt. Non capit tempus ea rememorari miracula, etiam brevissime, quae in vita et post mortem peracta leguntur per ipsum ditissimum in vir¬tutibus caelestibus Martinum nostrum. ‖Spiriti¬bus, igni‖, avibus bestiisque legitur imperasse, omnes languidos sanasse, suos Singulariter amas¬se, quos dum flentes videret eiulantes: «Cur nos, Pater, deseris? aut: Cui nos desolatos relinquis?» clamantes, pariter et ipse flevit compatiendo ad Dominum dicens: «Domine, si adhuc populo 2v tuo sum necessarius, non recuso laborem» sub¬ire. Daemonum temptationes fortiter vincens, praevidens se moriturum et glorificaturum, dia¬bolum increpans, qui astitit mortis hora, quasi ‹cruentam bestiam›, quae in eo nihil haberet, sic egressa est nobilissima anima de sancto cor¬pore concomitantibus angelis ipsam cum caelesti¬bus hymnis. Ubi etsi gladio persecutoris non occubuit, palmam tamen martyrii non amisit. Evasit enim plenus et dives virtutibus cum puritate virginea in alta sede collocatus. Discite nunc, o vos Martiniani, Martinum sequi in ‹aequalitate vitae›, ut vobis nullam inferant passionem plus adversa quam prospera! ‖«Timete Dominum», ut sitis ‹in omnibus abundantes›! In ipsum proicite cogitatum! Ei credite, quoniam ‹adiutor vester erit, et non timebitis, quid faciat vobis homo›. Credite praesidi, quia adest ‹misericordia Domini tempore tribulationis› ipsam tota fide petentibus!‖ Sitis aemulatores pietatis et dulcedinis op¬timi vestri patroni! Curate «Christi bonus odor» esse! Recurrite confidenter fide integra ad ipsum patronum impetraturi, ne vos deserat! Nam pius est et compatiens suis; nec vos in omni adversitate deseret, si ipsum non deseru¬eritis. Habetis «pontificem magnum, qui penetra¬vit caelos», ipsum ‹tenete› et ‹confessionem› eius! Sub eius vexillo vos tutos Confidite, quia in tempore angustiae per ipsum reconciliationem salutis recipietis, ‖ut cantavimus heri: «O per omnia laudabilem virum, cuius meritis a clade liberabitur omnis, qui eum toto corde ex¬quirit!»‖ Hoc de secundo. PARS TERTIA De beati Martini vita spirituali Tertio loco deposcere videntur devoti, qui astant, exemplo beatissimi Martini nostri in contemplativa vita manuduci. Nam cum multis curis perstringeretur Mar¬tinus, ut commissam curam tanti populi non neg¬legeret, «bonus pastor» numquam tamen per haec ministeria inferiora setractus ab oratione vacabat. Sensibiliter in hoc mundo activae vitae praestitit debitum, cuius ‹conversatio erat in¬desinenter in caelo›. Omnibus enim viribus, «oculis» scilicet «et manibus», se ad caelum intellectuale iunxit, ut ibi immobiliter haereret. Et ob hoc invincibilem spiritum non rela¬xavit ab instantia devotissimae orationis Christi doctrinam insequens, qui ‹sine intermissione orare› iubebat. Semper itaque aut Christus ⌈secum⌉, dum legeret, aut ipse «cum Christo», dum oraret, loquebatur. Nec alia via ad hanc pervenit perfectionem in carne corporea incarceratus spiritus, ut non in carne, sed cum angelis esset in caelo et hym¬nis caelestibus circumdaretur, quam via pauper¬tatis et modicitatis. ‖Nam hii, qui sunt «pauperes spiritu», ipsi in spiritu «Deum videbunt», quoniam non pot¬est Deus, qui «est spiritus», nisi ‹in spiritu adorari›. Nec potest Deus, qui «veritas est», videri nisi per intellectum, qui capax est veri. Et dum ad verum movetur ut ad finem quie¬tis, ut veritatem in sua fontali puritate capiat, tunc movetur ab ipsa. Quid igitur in nobis est secundum veritatem nisi intellectualis spiritus? Ille enim non quies¬cit nisi in vero. A veritate igitur est quasi si¬gnaculum veritatis. Quare in nobis non est verum esse, quod vivere possit vere, nisi intellectuale vivere rationalis animae nostrae. Tam diu igitur virtuosus secundum spiri¬tum vivens in consuetudinem ducit nihil huius mundi habere, ne coinquinetur, per abstinentiam omnium, quae motum sensibilem delectabiliter incitant, quousque penitus insensibilis fit. Et hic, etsi plura habere videatur de mundo hoc, cum a nullo habeatur, ‹spiritu pauper› est. Divites enim, dum habent temporalia, habentur ab ipsis.‖ Quam, putas, dulcedinem hic habet de mundo, qui scit ipsum ‹in maligno positum esse› et in eo regnare malum et mortem? Si enim quis appetit esse, vivere et gustare suavitatem vitae et esse, qui gustus est intelle¬gere cum laetitia, non respicit ad hunc mun¬dum, quem odit, quoniam per principem mali¬gnum seducitur omnis amans eum, sed «regnum Christi», quod est regnum viae ad Deum, qui est omne desideratum, et regnum vitae sempi¬ternae laetitiae et regnum veritatis, ubi nihil non verum reperitur, quod «non est de hoc mun¬do» mendoso, toto corde amplectitur. Ibi dulciter conversatur in spirituali visione, quae sunt aeterna et stabilia, contemplans. Non eum retrahunt huius mundi blandi¬menta sensibilia, cum sciat indubia fide illa ex¬tra veritatem seductoria mendacia esse atque cor¬ruptibilia apparentialia bona de mundo sensibili, qui adversatur perpetua adversitate mundo no¬stro intellectuali, ubi est vera vita. Qui autem caespitat et non ‹vicit mundum›, retrahitur, ut audiat, ut videat, ut palpet, et putat postea spernere posse, hic deserit contem¬plationem, quoniam non quaesivit bonum in se, sed in eo, quod ‹de bono participat›. ‹Qui vicit›, est ut de carcere exutus. illum timor non retrahit. De adversitatibus mundi huius liberatus, cui «mori lucrum» est, ut e carcere exutus spiritus ad libertatem caelestem, unde est, atque ad patriam propriam se conver¬tat! Hoc est, ut absolutus ab exercitio sensi¬bili huius mundi, cui in corpore serviliter astringitur, propriae actioni intellectuali libere vacet. Omnia huius mundi, quae se sensibus obi¬ciunt, illius contemplationem nutriunt, qui per ipsa transiens in ipsis Creantis bonitatem in¬tuetur, ‖sicut aures sonum verborum capiunt, sed mens non quiescit in sono, sed in sono contemplatur causam, scilicet intentionem pro¬ferentis‖. Non est igitur alia via, scilicet tenere spiritum invictum in oratione seu affectione continua, quam nihil penitus habere, sed solum haberi. Qui enim Deum habet, ille habetur, sicut corpus vitam habet ab anima; hoc habere est haberi. Ita anima vitam habens rationalem habet eam a Deo Verbo; hoc habere est haberi a Verbo. Isti sunt “angeli”, cives intellectualis mundi, concives contemplativi spiritus: Qui dum Deum honorant, honorantur; cum quibus Deus voces contemplativas sancti Martini admisit. Quare ‹caelestibus hymnis honoratus› exsistit. Finit.