PRIMA PARS 268ra «Obsecro vos tamquam advenas et peregri¬nos abstinere a carnalibus desideriis, quae mili¬tant adversus animam»; Iae Petri 2o. Dicemus quam breviter de epistula, deinde de evangelio. Multis modis apostolus Petrus nos admonet iter tenere salutis, et in hac epistula ad memori¬am nostram introducit, quomodo expulsi de pa¬radiso in hunc mundum tamquam advenae et peregrini intravimus, scilicet ut hi, qui non ha¬bent hic manentem civitatem et sunt viatores tendentes ad civitatem, de qua relegati sunt. Est consuetudo in Flandria, ut peccatores ex¬pellantur de suis civitatibus, quousque comple¬verint suam paenitentiam et peregrinationem. Illi tales omnem adhibent diligentiam, ut cursum suum quantocius perficiant. Et quia illa impediunt eos, quae alligant ho¬mines ad carnalia desideria, ideo admonet ab illis abstinere; nam anima properat, ut redeat, unde expulsus est homo. Sed carnalia desideria militant 268rb adversus ani¬mam. Unde mundus iste, in quo vigent carnalia desideria, scilicet concupiscentia aut carnis aut oculorum aut superbia vitae, non sinit peregri¬num perficere cursum, sed tenet et ligat. Et non curant mundani homines de alio mundo quam de isto, ideo fiunt inhabitatores et cives sibi de his deliciis paradisum fabricantes. Hortatur Apostolus Christianos, qui sciunt veritatem, scilicet hunc mundum non esse in¬habitandum, sed pertranseundum, ut abstineant ab his, quae faciunt hominem civem huius mun¬di et exulem a sua patria. Nam patria intellectualis naturae est apud suum Patrem et creatorem, scili¬cet ubi omne desiderium est intellectuale et spi¬rituale, uti est cognitio veritatis et gaudium ap¬prehensionis verae et divinae vitae quae est in cognitione Dei. Attendamus igitur, quomodo se habeat ad¬vena; nam nos advenas esse non dubitamus. Sunt autem advenae quidam in exilium missi, quidam ut lucrentur, quidam ut instruantur. Nos utique sic sumus advenae missi in exilium, ut proficiamus et lucremur, semper tamen ut pur¬gati, perfecti et divites redeamus. Ideo sumus simul et peregrini. Attende bene, quod secundum spiritum ra¬tionalem, qui de caelo est, sumus advenae. Inte¬rior homo advena est, et venit spiritus, ut pro¬ficiat. Ipse enim est ultimus seu infimus, ut ait salvator, quia minor angelus est maior, et est in potentia, ut fiat intelligens actu seu sciens. Ideo venit in mundum et in corpus animale, ut ad¬miratione concitetur ad discursum et de potentia perveniat in actum. Deus est purus actus. Quanto autem intellec¬tus est plus in actu, tanto Deo similior et per¬fectior. Lucratur autem, quia colligit intra se ha¬bitum virtutum et fit dives virtutibus et meritis. Cognoscamus igitur nos veros peregrinos et attendamus, quid agunt, qui ad reditum anhe¬lant. Non enim capiunt de aliquo, quod eis oc¬currit talem delectationem quod propterea se fi¬gant et cessent a motu. Si vident aliqua, quae movent primo intuitu et admirantur, non tamen propterea mutant propositum, non se onerant superfluis, sed vix 268va necessaria deferunt victu et vestitu contenti. Non curant de ornatu, quia nul¬li curant placere. Faciunt omnibus reverentiam et abstinent ab omni vitio, ne impediantur. Mens eorum est semper in caelis, quia festinant illuc pervenire. Conversatio eorum inter fideles est bona, et tales aedificant ecclesiam. Nam videntes homi¬nes vos Christianos sic conversari et non plus mundo affici quam advenae et peregrini, cessa¬bunt detrahere fidei et glorificabunt Deum in die quando eos visitaveritis. Ecce quomodo ambulandum est, ut hi, qui de nobis «tamquam de malefactoribus» loquuntur, finaliter videntes conversationem et opera no¬stra dent gloriam Deo, quia dum reperient nos laudem Dei quaerere in omnibus et non nostram vanam gloriam seu utilitatem, dabunt gloriam Deo, quia habet tales servitores. Deinde Petrus commendat oboedientiam di¬cens: «Subiecti estote omni humanae creaturae propter Deum sive regi quasi praecellenti sive ducibus tamquam ab eo missis» et cetera, «ut benefacientes obmutescere faciatis imprudenti¬um hominum ignorantiam». Nam subiectio illa, qua divinae voluntati subicimur oboediendo su¬perioribus, illa tollit oblocutionem, quoniam nul¬la res nos magis commendat quam oboedientia. Et hoc facere debemus «quasi liberi et non quasi velamen habentes malitiae libertatem, sed sicut servi Dei», scilicet cum liberi sumus a vitiis, tunc ut servi Dei oboedimus. Nam non oboe¬dimus sicut ille, qui nequiter se humiliat aut qui oboedientiam pro velamine malitiae suae osten¬dunt. «Omnes honorificate, fraternitatem diligite, Deum timete, regem honorificate! Servi, subditi estote in omni timore dominis, non tantum bo¬nis et modestis, sed etiam dyscolis! Haec est enim gratia.» SECUNDA PARS 266vb «Gaudium vestrum nemo tollet a vobis»; in evangelio. Praedixerat Christus discipulis, quomodo ip¬sum non essent visuri, quia iret ad Patrem et quod multa haberet eis dicere, quae non possent portare, sed spiritus veritatis ille docturus esset eos omnia, et quod ipse clarificaturus esset eum, quia de suo acciperet et eis annuntiaret, prout de hoc forte dominica sequenti dicetur, subiungens: ‹Omnia quaecumque habet Pater, mea sunt, et propterea dixi vobis, quia de meo accipiet et an¬nuntiabit vobis.› Et sequitur evangelium: «Mo¬dicum et iam non videbitis me, et iterum mo¬dicum et videbitis me, quia vado ad Patrem.» Audistis saepe, quomodo Patrem nemo 267ra co¬gnoscere potest nisi Filius, quia ipse est notitia et revelatio Patris. Filium nos non possumus co¬gnoscere, nisi Spiritus Sanctus nobis annuntia¬verit. Unde Spiritus Sanctus est spiritus veritatis. Veritas est notitia seu revelatio Dei Patris. Spiri¬tus defert notitiam. Et quia in notitia Patris est Pater, ideo Spiritus secum defert verbum in quo Pater, sicut cum homo docens spirat, significat seu loquitur. Sine enim exspiratione seu signifi¬catione non venit notitia intellectus magistri ad discipulum. In spiritu igitur est verbum, in quo intellectus. Omnia sunt in verbo seu notitia, quae habet in¬tellectus. Intellectus nihil habet nisi verbum, quod est verbum suum. Ideo quae Pater intellec¬tus habet, sunt Filii, qui est heres universorum. Intellectus de sua essentia intellectuali generat notitiam. Nihil retinet intellectus, quod non det notitiae suae. Intellige igitur, si dicimus De<um> habere sa¬pientiam, tunc Filius eius est sapientia, quam Deus habet. Si dicimus Deum habere potentiam, tunc Filius est potentia illa, quam Deus habet, et ita de omnibus. Nam cum Deus sit Pater seu principium, tunc nihil habet ab aliquo alio, sed quicquid habet, de se generat. Quicquid autem Pater de se generat, Filius est. Unde Filius est omne, id quod Pater habet, quare in Filio Pater habet omnia quae habet; neque proprie dici pot¬est Patrem quicquam habere nisi Filium, nam etsi dicitur, quod Pater est «omnia in omnibus», non tamen proprie habet nisi Filium. «Quaecumque Pater habet, mea sunt», dicit Filius. Attende: Filius habet Patrem, sed non ha¬bet Patrem sicut Pater habet Filium; nam quod Filius habet Patrem, hoc habet a Patre. Dicit Filius ad Patrem: Pater meus es tu, et Pater dicit: «Filius meus es tu, ego hodie genui te.» Patrem habere Filium est ipsum generare; Filium habere Patrem est ipsum generari a Patre. Omnia autem sunt in Patre ut in principio, omnia in Filio ut a principio creantur, omnia in Spiritu Sancto ut sunt creata, sicut tempus est in aeternitate seu Patre ut in principio et est in Filio ut in generatione et fluxu et in Spiritu Sancto ut in completione seu periodo. Redeamus nunc ad textum: Dicebat Christus: «Modicum et iam non vide¬bitis me, et iterum modicum et videbitis me, quia vado ad Patrem.» Variam huius expositionem re¬peries apud scribentes. Nota tamen ultra illa, quod ire ad Patrem est recedere de mundo sensibili. Qui de mundo sensibili recedit, in mundo, a quo rece¬dit, non 267rb videtur, sed in mundo a sensibus abscon¬dito, ubi est Pater. Qui igitur videt recedentem de manifesto in absconditum, modicum non videt, et modicum videt, nam videt, ubi absconditum coin¬cidit cum manifesto et ubi recessus coincidit cum accessu. Sicut Christus dum ascenderet ad Patrem, evanuit ab oculis apostolorum, et dum recederet sensibiliter, venit ad eos intellectualiter, uti alibi dicit: «Vado et venio ad vos.» Visio autem discretio est, et videre est dis¬cernere. Unde visio discretiva est consideranda, uti res videtur in figura vel uti videtur in forma. Uti videtur in figura, tunc videtur in extrinseco in speculo et in coniectura, sicut cum per oculos videtur, qui figuram capiunt seu speciem sicuti specula. Uti vero videtur in forma, tunc videtur in intrinseco. Primo modo videtur in imagine et umbra, secundo in luce et veritate. Humana visio, scilicet quae est discretione animata, habet extrinsecum et intrinsecum. Ex¬trinsecum est sensus, intrinsecum intellectus. Mediante extrinseco homo attingit extrinsecum, mediante intrinseco intrinsecum. Quando recedit de extrinseco, tunc deserit sensum et speculatur circa veritatem. Quando exit de speculatione, vadit ad sensibilia. Inter illa, scilicet extrinsecum et intrinsecum, est quaedam coincidentia, ubi extrinsecum cum intrinseco coincidit, quae pot¬est dici opinio habens lateraliter respectu ex¬trinseci imaginationem et respectu intrinseci ra¬tionem. Esto igitur, quod homo videat aliquem, quem putat se prius vidisse et noscere, tunc si non est certus, deserit extrinsecam visionem et intra se cogitat visione intellectuali discurrendo, ut ad nomen seu notitiam eius perveniat, et dum sic discurrit, iterum dimittit speculationem intrinse¬cam et intuetur oculo extrinseco, ut ex figura eius reminiscatur. Sic intrat et exit et deserit vi¬sionem unam et amplectitur aliam, ut attingat quaesitum. Christus vero in hoc evangelio exponit mo¬dicum de tempore recessus sui et reditus sui ad eos, quia ipse qui fuit apostolorum suorum gau¬dium et consolatio, esset modicum recessurus ab eis, et in illo recessu eis supervenire deberet planctus et fletus et tristitia. Deinde post modi¬cum esset reversurus et visurus eos, et tunc per¬petue 267va gaudere deberent. Puta subtraxit in pas¬sione corporalem eius praesentiam per modicum tempus, et ex hoc tristes erant apostoli. Deinde se post resurrectionem ipsis manifestavit per ar¬gumenta, quod viveret et vidit eos; ex illa visione fuerunt cordialiter laetificati. Et permansit hoc gaudium semper, ita quod facti sunt testes in sanguine suo cum gaudio ipsius resurrectionis. Ex hoc notare possumus, quod Christus gau¬dium sanctorum permittit suos pervenire in tri¬stitiam per modicum tempus, ut post tristitiam perveniant in gaudium aeternum. Sicut enim Pa¬ter dereliquit Christum in passione, quasi de eo non curaret, ut sine consolatione pateretur, sic Christus derelinquit suos, ut patiantur, et hoc, ut per passionem et mortem ad impassibilem vitam perveniant. Mundus gaudet, quando sancti contristantur. Nam sancti sunt, qui mundano gaudio adversan¬tur, et est continuus conflictus mundi et sanc¬torum. Unde id quod mundus abominatur, in¬fligit suis adversariis, scilicet poenam, ut fle<a>nt, plorent et tristentur; sed hoc est momentaneum in comparatione ad vitam aeternam. Quaereres: Quare permittit Deus sanctos tor¬queri et contristari? Dicit textus: Ex eo, quia «tristitia vertetur in gaudium», sicut in muliere, quae parit. Nam cum sanctus patiatur propter amorem iustitiae et veritatis, non potest non re¬munerari a iustitia, pro qua patitur. Vertetur igi¬tur tristitia in gaudium. Gaudebit enim se prop¬ter iustitiam poenas subisse. Et hoc gaudium est tanto maius, quanto plus iustus passus est prop¬ter iustitiam. Attende etiam, quomodo dicit gaudium ae¬ternum ex denua visione venturum. Potest etiam intelligi de adventu Christi ad sanctos suos im¬mediate post eorum mortem. Nam Christus venturus est ad omnem sanctum, dum exit hunc mundum ad videndum ipsum, et haec visio, qua Christus videt animam, est infusio gaudii aeterni. Venit igitur consolator Christus ad videndum sanc¬tum suum, ut videndo videatur et ipsum videns consoletur gaudio sempiterno, sicuti Maria venit ad Elisabeth ad visitandum scilicet eam, ut ipsa Elisabeth 267vb videndo Mariam gaudio repleretur. Considera bene exemplum mulieris parturi¬entis. Dicit enim: «Mulier cum parit, tristitiam habet, quia venit hora eius; cum autem peperit puerum, iam non meminit pressurae propter gaudium quia natus est homo in mundum.» Haec similitudo multa docet. Nam sicut in utero mulier concipit semen, de quo generatur animal, sic in animali vita semen rationis creatur, de quo rationalis spiritus procedit. Unde in vir¬tute vegetativa concipit mater semen animale, et in virtute sensitiva concipitur via creationis se¬men rationale et in virtute rationali semen verbi Dei, scilicet Christus via gratiae seu regeneratio¬nis. Nam quid est mulier, quae gestat in utero puerum masculum, nisi anima sponsa Christi, quae Christo per fidem est desponsata et quae concepit in utero fidei semen verbi Dei et aluit, quousque Christus in ea venit ad perfectionem? Et non potest Christus, qui non est de hoc visibili mundo, ex utero fidei in veritatem seu lucem progredi nisi per mortem. Nam haec re¬gio non est veritatis seu lucis intellectualis, sed sensus et corruptionis. Egreditur igitur partus uterum sensibilis vitae, quae est umbra rationis, ut liberatus ab umbra tenebrosae ignorantiae sit in sua viva et lucida intellectuali regione, sicut egreditur de opacitate materni uteri animal de vegetabili regione in sensibilem lucem, in qua suo modo proficit et deliciatur. Unde sicut haec separatio a matre et loco tenebrae, quando foetus exit uterum et intrat in hanc sensibilem lucem, fit cum intensissimo do¬lore, quia partus est pars ventris, sic fit separatio animae rationalis a corpore, cum quo fuit in uni¬tate suppositi unita. Sed ‹tristitia vertitur in gaudium; non enim mulier meminit pressurae, quam cito videt hominem natum in mundo›, et quam cito anima Christum videt in se natum in mundo intellectuali, non meminit pressurae et do¬loris propter gaudium. Et quanto magis egreditur hunc mundum de fide in veritatem christiformiter per patientiam et persecutionem, tanto maius ex hoc 268ra gaudium habet, quia tanto reperitur Christo similior quam aurum, quod est ex influentia solis in minera nigra occultatum et conceptum et per ignem purgatum relinquit scoriam nigredinis, re¬peritur uti sol lucidum et incorruptibile. Consideremus, quomodo certa est promissio, quod tristitia vertitur in gaudium, quia est pro¬missio veritatis et Filii Dei. Ideo patienter ferre debemus tristitias, et licet sit tristitia in sensibili natura, gaudere tamen debemus sicut apostoli, de quibus canimus, quod «ibant gaudentes a conspectu concilii, quoniam digni habiti sunt pro nomine Christi contumeliam pati». Faciamus ergo nobis hunc brevem vitae no¬strae transitum utilem patienter adversitates tol¬lerando prono animo, ut reperiamur divites in gaudio, ut, dum veniet Christus et videbit nos et nos ipsum, quod tunc cor nostrum gaudeat gau¬dio aeterno; nam nemo poterit hoc gaudium tol¬lere a nobis; nam est gaudium in regno vitae, ubi nulla mors regnabit.