Sermo XXVI Carissimi, omnes unanimes 3v «Carissimi, omnes unanimes in oratione estote» I Petr. 3. Augustinus docet, quo modo oratio neces¬saria, quia nemo salvatur, nisi petat gratiam Dei, sine qua nemo salvatur. Placat enim oratio, dummodo in spiritu fiat summa fide et confidentia, quia piissimus atque potentissimus «Deus est spiritus» et ideo ‹in spiritu adorandus› (Joh. 4). Oratio spiritum confortat, sicut ad nostrum exemplum Christus ‹confortatus est›, quando «prolixius orabat». Vincit adversarium. «Vigilate et orate, ut non intretis in temptationem!» Requiritur, quod sit humilis. Hoc facit fides. Spes facit orationem longanimem, caritas una¬nimem. Eccli. 35: «Oratio humiliantis se pene¬trat nubes». «Excelsus Dominus humilia respi¬cit». «Respexit in orationem humilium», ut de Pharisaeo etc. Item, Lucae 18: «Oportet semper orare». Et Jesus ‹pernoctavit in oratione›. Item, unanimiter. Act. 1: «Erant unanimiter perseverantes in oratione», et hoc in sensu, ut idem sentiamus in convictu, ut similibus mori¬bus vivamus et proficiamus (Ad Phil. 2). Item, quo modo oratio est tantae efficaciae, quod est ad omnia. In Daniele, in Moyse, in sanctis exempla habemus infinita. Immo, fecit Christum descendere, ut dicunt doctores. Debet autem oratio esse, ‹ut Exod. 30, quasi thymiama odoriferam ex stacten, onyca, galbano et thure›, ‹ut sit acceptabile sacrificium›. Stacten est genus myrrhae conservantis car¬nem a putrefactione, quoniam carnalis con¬cupiscentia repugnat orationi. «Isaiae 1: ‘Cum multiplicaveritis orationes’» etc. ‹Mundae› debent esse ‹preces› (Job 16). Per onycam aroma simile ungulae intellegitur humilitas mentis et subpeditatio spiritualium praesumptionum. – Judith 9: ‹Superbi tibi non placuerunt ab initio; sed humilium et mansue¬torum semper tibi placuit deprecatio›. Per galbanum, quod antraces necat, signi¬ficatur pietas benevolentiae sive dilatatio cor¬dialium affectionum, quae ad omnes se extendit. Etiam inimicos ad benignitatem adducit. Et dicitur Stephanum in oratione obtinuisse Pauli conversionem. <....> <.....oratio est...>; est thus ardens etc.