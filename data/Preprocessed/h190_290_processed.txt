279va «Dum sanctificatus fuero in vobis», «con¬gregabo vos de universa terra», «et effundam su¬per vos aquam mundam, et mundabimini» etc. Haec sunt verba, quae verbum Domini loque¬batur per Ezechielem prophetam, ut legitur Eze¬chielis 36o capitulo, et audivimus illa in introitu missae decantari, quae nobis introitum dabunt ad officium, quod nunc Deo dirigente peragi cepimus. Possunt, fratres dilectissimi, haec pro¬phetica verba non inepte sumi quasi de hac no¬stra synodali conventione dudum praedicta, sci¬licet Deum nostrum nobis insinuasse, quomodo tempore hoc sacro, quando in nobis fuerit per oboedientiam ieiunii et paenitentiae sanctifica¬tus, de universa terra ista nos congregare institu¬it et effundere super nos aquam mundam, et quod mundabimur ab omnibus inquinamentis nostris, et dabit nobis spiritum novum. Fratres, haec ita esse pro nostra salute spera¬re poterimus, cum solo Deo inspirante, a quo bonum omne datur, hodie cum sancto proposito convenerimus, qui nobis haec verba in introitu officii contulit quasi 279vb summam brevem agendo¬rum. Ego enim, dum praevidere vellem, quo¬modo hac die synodum dirigerem et missale aperirem, haec quae praemisi verba primo con¬tuitu visum sistere fecerunt, ut intelligerem in illis me instrui. Sic eunucho librum Isaiae aperi¬ente verba occurrerunt ad suam salutem scripta. Accidit et Augustino similiter codicem apo¬stolicum aperiente, ut in libro Confessionum scribit. Arbitror ex toto corde Deum quaeren¬tem, si, qua via ad ipsum pergere debeat, inqui¬rit, sacro codice aperto mox reperire, dummodo firmiter crediderit verba quae se offerunt Dei voluntatem continere quam scire cupit, ut faciat. Dicebat Iohannes Climacus, dum monachus dubitat, alium aliquem quaerere debere et eius responsa quasi divina recipere. Nam, dum cum hac fide interrogat loco Dei hominem, non ho¬mo, sed Deus per hominem respondit. Similiter de sacra scriptura, quae aperienti codicem se oculis ingerit, credi poterit. Deus enim omnibus ipsum pro sua salute interrogantibus respondet modo, quo ipsum invocantes sibi firma fide re¬sponderi exspectant. Diceres: Nonne prohibitum est non quaerere per sortem responsa in Psalterio? Dico: Immo. Sed refert inter curiosa et salutaria animae. Di¬ceres: Fortassis dii sic arbitrati sunt sacerdotibus templorum in libris Sibyllinis et divinationum respondere. Dico libros sortium in plerisque templis pro sacris veneratos, et idolatrae respon¬sa ibi dari per deum templi putaverunt, quae erant frequenter ambigua, cum spiritus illi mali¬gni futurorum, quae in Dei tantum potestate erant, nullam certitudinem haberent. De his al¬ibi latius. Sufficiat scire christianum pro animae suae salute sollicitum non deseri a magistro, qui est verbum in scriptura divina contentum. Nam ‹quae ibi scripta sunt ad nostram doctrinam uti¬que scripta sunt›, et ita ad cuiuslibet instructio¬nem, etiam si scriptura se ad unum aliquem vi¬deatur determinasse, dicente magistro: ‹Quod uni dico omnibus dico›. Concedat igitur Christus noster nos vere dicere posse, dum abhinc hodie recedemus, quemadmodum ipse dixit, dum ape¬ruisset librum Isaiae, ut legitur Lucae 4o, dicens scilicet: «Quia hodie completa est haec scriptura in» oculis «vestris». Receptis igitur 280ra sacris verbis introitus quasi divino responso ad agenda pondus verborum exquisite pensemus primum attendentes ad ea quae supponuntur, dum dicitur: «Dum sanctifi¬catus fuero in vobis». Haec verba, prout Eze¬chielis 36o leguntur, dixit Deus per Ezechielem ad eos, qui de populo Israelitico intra gentes ha¬bitabant ut ipsi de Israel, scilicet Deum videnti¬bus. Ipsis enim erat notus Deus tantum, ut ait propheta David: «Notus in Iudaea Deus» etc. Per sanctificationem gentibus Deum innotesce¬rent. Quod si hoc facerent, promisit eis quod ipsos ‹congregaret de universa terra et effunde¬ret› etc. Primum attendamus verbum fieri ad fi¬deles et electos a Deo inter inimicos et perse¬cutores fortes et multos dispersos, et fuit ver¬bum de sanctificatione Dei. Hic primum dubitatur, quomodo potest Deus in tempore sanctificari in creatura, cum sit aeternus et incomprehensibilis; dicit enim: «Dum sanctificatus fuero» etc. Puto intelligen¬dum tunc ipsum in fidelibus temporaliter sanc¬tificari, quando ut «sanctus sanctorum» formata fide recipitur. Convertit enim sic ad se animam, quae sanctificata sanctificat sanctificantem, sicut calor receptus in calefactibili ad se calefactibile convertit, ita quod de calefacto nihil spiratur nisi vis caloris recepta. Frigidus, qui delectabiliter ca¬lefit, non potest sufficienter laudare calorem, qui ipsum de inimico vitae, scilicet frigore, liberavit et conservavit, atque tutatur ab eo, quamdiu manserit cum ipso. Laudes illae caloris et cura ipsum aeternaliter ut datorem vitae omni studio tenendi est ut sanctificatio. Non quod sanctifi¬cator det aliquid, sed recognoscat se ab ipso da¬tore recepisse illa quae ipsum sanctificant. Vide, quomodo Deus est finis omnium suo¬rum operum. Sanctificat ut sanctificetur, instruit ut intelligatur, iustificat ut iustificetur, clarificat ut clarificetur, amat ut ametur, et ita de singulis. Ideo e converso amantes Deum amantur, scien¬tes sciuntur, sapientes sapiuntur et nescientes nesciuntur, ignorantes ignorantur, in capitulo Si iuxta XXXVIII distinctionem. Qui enim vidit Deum sanctum 280rb in omnibus operibus suis vidit ipsum sanctificari in omnibus. Sanctificare au¬tem est sibi omnem honorem dare omnium spi¬ritualium bonorum, in quibus spiritus deliciatur, qui appetit munda et immaculata atque praecisa, pura et perfecta. Talia enim sancta dicimus. Nihil igitur nisi spiritum sanctificationis habet, qui haec se diligere opere ostendit et horum dato¬rem tantum sanctificat. Evenit autem sanctificatio ex indubitata co¬gnitione, quae est per certam fidem. Dei igitur sanctificatio ostendit sanctificantem indubiam fidem habere. Quare qui habet talem fidem, si Iudaeus est credens verba prophetarum esse verba Dei, utique scit quod illis oboedire tenetur et oboediendo sanctificat illum esse magnum Deum, cuius imperio per prophetam ab eo mis¬sum publicato ostendit usque ad mortem ob¬oediendum. Sic prae omnibus Christus Patrem suum sanctificavit, qui ei ‹oboediendum usque ad mortem crucis› in se ipso ostendit. Et si acute respicis, sanctificare et sanctificari coincidere vides, quomodo in maximo sanctifi¬care coincidit maxime sanctificari et in minimo minime. Hinc maxime Deum sanctificantem sci¬mus maxime a Deo sanctificatum. Sanctificatur et Deus in eo quod verbis Christi, quae credi¬mus esse verba Dei Patris, oboedimus omnia in eius comparatione penitus pro nihilo habentes. Diceres: Christus nos docuit in oratione pe¬tere sanctificationem nominis Dei Patris. Hoc dicitur de sanctificatione Dei. Dico: Nomen no¬titiam affert, ut Christus Paulum dixit ‹portare nomen suum coram regibus›, id est notitiam. Pa¬tris notitia seu nomen notitiae est Filius, quem «nemo scit» ut Patrem «nisi Filius», et ideo in sanctificatione nominis Patris seu Filii confite¬mur nos ad notitiam Patris accessisse nobis per Filium revelatam. Haec est causa sanctificationis. Per sanctificationem igitur nominis notitiae ver¬bi seu Filii, qui Deus est, sanctificamus Patrem in Filio. Aliter enim recte non sanctificatur, quia non cognoscitur, sicut non est possibile paterni¬tatem ut paternitatem sanctificari, si ignoratur; tunc autem ignoratur, quando non revelatur 280va per Filium. Quem enim ignoro habere filium, ignoro esse patrem. In Filio vero, in quo video opera ut Filii, video Patrem ut Patrem, a quo Filius omnia habet. Quare Filius opera sua dicit esse Patris sui et etiam sua ut Filii, dicens: «Pater meus usque modo operatur, et ego operor.» Diceres: Quomodo intelligi potest quod Ie¬sus Patrem revelando se Dei Filium ostendit? Dico Christum venisse a Deo missum cum om¬ni potestate etiam creativa Dei quasi universalis heres cum omni plenitudine, ut apostolus ad Hebraeos deducit, et hoc ostendunt opera. Sed rex quoscumque legatos mittat, nemo habet po¬testatem regiam per omnia regi aequalem, quin superest aliquis, qui mitti potest regi coniunctior. Filio vero nullus coniunctior Patri. Qui igitur mittitur cum omni plenitudine potestatis, prop¬ter aequalitatem omnimodam, qua nec filiatio maior esse potest, recte, in eo quod missus, di¬citur mittentis Filius aequalis essentiae et natu¬rae. Sicut si papa legatum posset mittere cum plenitudine papalis potestatis, utique iste foret eius papalis naturae et non aliud in essentia et natura nec minor, sed una et eadem utriusque dignitas, auctoritas et indivisa papalitas, quae est ob suam maximitatem immultiplicabilis, licet alia foret persona mittentis et alia missi. Unde, cum Iesus solum ‹sine omni macula conversatus in hoc mundo› se Filium Dei Patris omnibus in¬cogniti, ut quem ‹nemo umquam viderit›, per opera, quae soli Patri Iudaeorum fides ascribit, se Filium verum manifestaverit, incognitum Pa¬trem omnium creatorem revelavit, cuius se ver¬bum seu virtutem ostendit. Adhuc dicta verba introitus nos christiani ap¬plicemus ad Christum. Credimus Christum sic nobis loqui: «Dum sanctificatus fuero in vobis» ut Filius Dei, «congregabo» etc. Et haec est evangelii summa, scilicet credere Iesum Filium Dei in fide viva et formata et inhaesitabili, ita ut Deus Dei Filius in nobis sanctificetur. Tunc cer¬tissime haec faciet, quae sequuntur in themate. In eo enim, in quo sic Christus sanctificatur, non vivit nisi Christus. Hic in Christum mutatus spi¬ritu Christi movetur ad complementum omnium quae evangelium praecipit. Qui enim verba Chri¬sti cre280vbdit esse verba Filii Dei, scit esse «verba vitae aeternae», et non abit retro, sed sequitur Christum usque in mortem. Hic est totus luci¬dus, et dum ‹lucent opera sua coram hominibus, glorificant homines Patrem qui in caelis est›, et haec glorificatio est clarificatio sive sanctificatio quam Deus requirit. Diceres: Cur requirit a nobis sanctificatio¬nem? Dico quia lux, in qua ‹non sunt tenebrae ullae›, lux scilicet spiritualis seu intellectualis. Sic¬ut enim sensibilis lux, quanto nobilior, tanto me¬lior et se ipsam remotius diffundit ex natura suae perfectae bonitatis, sic de luce intellectuali. Vult enim intellectus intelligi et cognosci. Sicut enim rex magnus, si non cognoscitur in gloria sua, non est plus rex quam privatus, et ideo regia celsitudo cognosci desiderat in gloria sua quia rex, sic intellectus, qui est «rex regum» (id enim quod regit in omni vere regente intellectus est), vult cognosci et, quanto nobilior, tanto magis, ut in libris experimur doctorum. Sic conditor intel¬lectus, cum sit infinite bonus, cognosci volens, quia intellectus infinitus, omnia creavit, ut co¬gnoscatur seu videatur in gloria sua et sanctifi¬cetur. Sicut si sol visum lucidum produceret, ut ipse sol in sua claritate videretur et glorificaretur seu sanctificaretur. Deus igitur quia vult sancti¬ficari, ideo haec omnia sunt, quae creavit. Vult autem hoc quod vult, quia Deus. Diceres: Cum sanctitas sit deiformitas, quo¬modo acquiritur? Dico: In christiformitate. Nam, cum Deus sit nobis incognitus, ut nos ad deiformitatem attraheret, misit Filium in no¬stram naturam, qui, cum sit homo, accedi per nos potest, ut, sicut ipse induit nostram naturam mortalem ab omni vitio separatam, sciamus nos, si vitio caruerimus, ipsum induere posse, et sic, sicut ipse factus est «filius hominis», nos fiamus filii Dei. Tunc enim mundi sumus, quando vitio caruerimus. Carere vitio est esse sanctum et im¬maculatum, et hoc est, quando spiritum Christi habuerimus, scilicet qui non est «de hoc mun¬do», quia, si de hoc mundo esset, utique mundus eum diligeret et ipse ea quae mundi. Diceres: In quo cognoscitur 281ra spiritus ille? Dico: In paupertate secundum mundum carnis, quae est abundantia secundum mundum spiri¬tus. Nam nihil penitus huius mundi possidere ut suum dicitur paupertas. Spiritus ille nullo amore coinquinatus est nec laudum nec bonorum tem¬poralium nec carnalitatum, sed mundo utitur ut navi, per quam mare navigat, ut celeriter et sane portum attingat. Et hoc est signum spiritum il¬lum, qui sine amoris motu non est, ad aeterno¬rum dilectionem conversum. Unde cum, ut dicit Dionysius, in Deum transire appetamus, hoc quisque agere intendit, ut similis Deo pro viribus efficiatur. Sed quia Deus, qui spiritus est, non nisi per spiritum adiri potest, noster autem spiritus, qui habet potentiam intellectivam et volitivam, non potest per intellectivam transire in Deum, quon¬iam omnem intellectum exsuperat, nec per vo¬litivam sive amorem, cum incognitum non ame¬tur, patet quod per se non poterit pervenire ad transitionem in Deum; ideo per mediatorem. Nam Deus Pater mediante mediatore attrahit spiritum nostrum sicut desideratum desideran¬tem. Quando enim spiritus recipit verbum et doctrinam Iesu et sermones eius servat, Chri¬stum uti Dei Filium diligit et in eo Patrem, et Pater diligit ipsum per Filii dilectionem, ut habet evangelium. «Deus» autem «caritas est», quae amore cognoscitur et cognoscendo amatur. Ita pergit spiritus in Deum in unitate utriusque po¬tentiae praedictae. Adhuc, fratres, attendamus, quomodo Petrus iubeat Dominum Iesum in cordibus nostris sanctificari, qui et paratos nos reddere rationem de ea, quae in nobis est spe et fide; quod, cum magis de nobis intelligi debeat, qui sacerdotes sumus et doctores, ideo aliqua de hoc subiun¬gamus. Consideremus officium nostrum sanctis¬simum, qui Christi legatione utimur. Dixit enim: ‹sicut misit me vivens Pater, ita mitto vos›, quon¬iam per manus impositionem recepimus ‹spiri¬tum Christi›, scilicet «veritatis», ita quod evan¬gelizare et rationem fidei reddere teneamur. Primum ante oculos ponamus, si recte intravi¬mus et cum quo voto et cum qua commissione. Deinde, quomodo Christum induti teneamur Deum corde, id est omni conatu desiderii et vo¬luntatis, sanctificare, et quod tunc rectam ratio¬nem fidei et spei, quae in nobis est, omni po¬scenti 281rb rationem reddamus opere et sermone. Qui enim fidem et omnia consequentia ad ipsam et sacras litteras ita interpretatur quod toto corde Deum velit sanctificare, lucidas habet rationes. Quod nota. Nam sic dicit Petrus patronus noster: «Dominum autem Christum sanctificate in cordibus vestris, parati semper ad satisfactio¬nem, omni poscenti vos rationem reddentes de ea quae in vobis est spe» et fide, «sed cum mo¬destia et timore, conscientiam habentes bonam» etc. Sacerdotes Christum repraesentant. Non enim ipsi sunt qui operantur sacerdotalia myste¬ria, sed in ipsis Christus, in quo Pater. In sacer¬dotibus ergo spiritus Patris loquitur, ut ait Chri¬stus: «Non enim vos estis qui loquimini, sed spi¬ritus Patris vestri, qui loquitur in vobis.» Quis baptizat, quis confirmat, quis consecrat, quis evangelizat in legato ut tali? Certe ille qui eum misit. Quis spiritus seu auctoritas legati aposto¬lici? Certe Petri, quia auctoritas papae, in qua spiritus apostolicus, ut Hieronymus dicit spi¬ritum apostolicum numquam deficere in sede Petri. Sicut enim est una auctoritas unius sedis, ita uno apostolico spiritu vegetatur. Apostolicus spiritus est legationis Christi. Sicut igitur Chri¬stus fuit legatus Patris cum plena potestate Pa¬tris – omnia enim dedit in potestate eius –, sic Christus Petro plenam potestatem. Aliis aposto¬lis dedit similiter suam potestatem Christus, sed addidit Petro principatum dicendo: «Tu es Petrus», id est caput domus. Est enim quaedam genealogia, sed regalis et sacerdotalis domus, peculiariter Dei domus sive apostolica ecclesia dicta, quae est in regno Chri¬sti seu ecclesia catholica, quae non est ex pro¬pagatione naturae, sed ex gratia ad sortem Dei electa, ut evangelium Christi habeat in admini¬stratione, cui Deus dedit omnem potestatem. Et huius domus pater familias Petrus est et qui Dei dono ei succedit. Ille autem, qui per domum illam pro successore tenetur et colitur, pro suc¬cessore habendus est. Omnes in hac domo exsistentes divinam sor¬tem secuti sunt, succedentes in hereditatem Dei, quam sibi servavit, scilicet in decimis, oblationi¬bus et primitiis, et apostolicam sive legationis domum inhabitant et vivunt de bonis Christi, 281va pro quo legationis officio funguntur. Nisi enim fuerimus degeneres filii, utique Christum in cor¬dibus nostris sanctificare tenemur, cum nihil si¬mus sine ipso. Consideremus quid agit per nos Christus, quomodo transfert per nos suos lega¬tos homines ad ipsum, ut in ipso sint ut ipse filii Dei adoptivi et coheredes eius, quomodo filii Adae veniunt ad conformitatem Christi, quo¬modo eucharistia est veritas sacramentalis, ubi substantia panis transsubstantiatur in corpus Christi manentibus sensibilibus signis, et signi¬ficat sic fideles transire spiritaliter in corpus Christi mysticum. Neminem igitur nisi Chri¬stum sanctificare poterimus, qui hoc in nobis operatur, cuius est et sacerdotium nostrum. Haec igitur est sanctificatio, quae omni poscen¬ti rationem fidei nostrae redditur, quando Chri¬sto damus honorem omnium sacerdotalium operationum. Nunc attendamus quae sunt nobis Deum sanctificantibus promissa. Primo ‹congregatio de universa terra›. ‘Agios’ dicitur ‘sanctus’, et est dictum quasi ‘sine terra’. Sancti de terra separati sunt, quae est faex lucis et ideo opaca tenebra et immunda in lucis respectu. Electi igitur de terra separantur et in lucem congregantur, quae est lux intellectus, scilicet illuminans intellectum et dans parvulis sapientiam vivificantem, sicut fa¬mosus intellectus congregat de universa terra discipulos, ut illuminet congregatos ad sui ap¬prehensionem. Fundit ‹aquam sapientiae saluta¬ris› in eloquio quasi in rore descendente de caelo vivificatio terrae nascentium, et secundum na¬turam aquae sequitur mundatio sive clarificatio. Munda enim mundat, viva vivificat, sapientialis sapientificat, et ideo sermo Dei mundat quasi aqua mundissima. Quare Christus apostolis di¬xit: «Vos mundi estis propter sermonem quem» audistis. Post omnium inquinamentorum detersionem ab ipsa anima, quae capax facta est divini spiri¬tus, datur spiritus novus. Et dicitur novus, quia numquam deficere poterit, quando semper est novus. Sic ignis est incorruptibilis et radius so¬lis, quia semper innovatur, sicut spiritus qui amor 281vb dicitur praesente infinito amabili semper innovatur in motu amoroso delectabilis vitae. Dum haec anima audit in se ipsa Christum loquentem, assurgit in gaudiosam hymnizatio¬nem dicens: «Benedicam» ergo «Dominum in omni tempore. Semper laus eius in ore meo.» Et dum Deo trino gloriam decantavit, resumit verba salvatoris sui dicens: O quam bonus et suavis es, Domine, dicens: «Dum sanctificatus fuero» etc.