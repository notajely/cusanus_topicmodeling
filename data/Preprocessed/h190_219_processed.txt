139va «Lumen ad revelationem gentium». In evan¬gelio. Verbum Dei lumen est ad revelationem. Nam «omne, quod manifestatur, lumen est», ad Ephe¬sios 5. Verbum est lumen sapientiae, quod sa¬piens diligendum esse suadet, dicens: «Diligite lumen sapientiae», Sapientiae sexto. Lumen autem habet multas proprietates: Ca¬dit aliquando in speculum et reflectitur; cadit in densum corpus et frangitur, ut in aqua, penetrat aliquando. Et dicunt illi de perspectiva de triplici radio, scilicet reflexo, fracto et directo sive per¬pendiculari. Recipiunt quidam, qui videntur politi in su¬perficie, lumen sapientiae, sed reflectitur et re¬icitur ut Iob 24: «Ipsi fu139vberunt rebelles lu¬mini» et obliviscuntur, ut Iacobi primo: «Com¬parabitur viro consideranti vultum nativitatis suae in speculo». Psalmista: «Proiecisti ser¬mones meos retrorsum». Sed contra illos di¬citur Lucae 11: «Beati qui audiunt verbum Dei et custodiunt illud». Contra illos, in quibus recipitur lumen, sed non incedit recte ob medium densius, quia fran¬gitur a pendiculari, contra illos Iacobus: «Estote factores verbi, non auditores tantum, fallentes vosmetipsos», et Matthaei 6: «Vide, ne lumen, quod in te est, tenebrae sint». Sunt aliqui, qui «audiunt et non faciunt», quia tenebra manet in una parte. Directum autem penetrat et illuminat, quia devote recipitur et impletur et perfectam opera¬tionem facit, quia ad aeternam beatitudinem per¬ducit. Iacobus: Si quis ‹perspexerit in lege per¬fectae libertatis, et remanserit in ea, non auditor obliviosus factus, sed factor operis. Hic beatus in suo facto erit›.