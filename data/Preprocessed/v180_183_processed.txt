Cod. Vat. Lat. 1245 fol.84ra «Una oblatione consummavit in sempiter¬num sanctificatos.» Ille qui una oblatione consummavit in sem¬piternum sanctificatos Christus est, qui est «rex regum et dominus dominantium». Dicit Johan¬nes in Apocalypsi primo capitulo ipsum qui «la¬vit nos sanguine suo» esse «principem regum terrae». Ex principio Genesis habemus ‹homi¬nem creatum, ut praesit omnibus bestiis›. De¬inde in Genesi quarto capitulo reperimus Deum ad Cain dixisse, quo modo appetitus peccati sit sub eo, quod intelligo sic, quod appetitus, qui sequitur naturam bestialem seu animalem sive sensibilitatem, qui est appetitus ad peccandum, sub homine seu ratione est, et homo dominabi¬tur illi. Reperimus etiam homines hominibus praelatos, qui dicuntur reges. Nam ipsi tales na¬turaliter regunt, quando in ipsis plus viget vis illa regendi, quae ex ratione est. «Homines enim ra¬tione vigentes naturaliter sunt aliorum domini et rectores», ait Aristoteles, propter quam homo est bestiis praelatus. Christus autem est princeps regum terrae, cu¬ius «regnum non est de hoc mundo». Sicut est aliud regnum regis pascentis homines et aliud regnum pascentis bestias, sic est aliud regnum pascentis reges hominum. Nam princeps ille est, qui tenet principatum super omnem rationem regentium, et ideo est ipsa Dei sapientia. Nulla enim ratio expers sapientia apta est, ut regat. Soli enim sapientiae, quae in ratione lucet, oboeditur. Quando enim quis in ratione ostendit veritatem, quae est sapientia, Cod. Vat. Lat. 1245 fol.84rb statim oboeditur ei, et audi¬ens seu auditu intellectus capiens acquiescit praeceptis. Sapientia igitur illa, quae est veritas, est princeps regum, et eius praecepta sunt prae¬cepta vitae vivificantis suavissima et gratissima et plena amore. Sicut igitur homo ex natura praeest bestiis, sic interior homo praeest exteriori, qui per Paulum dicitur animalis, et interiori homini praeest ver¬bum Patris, et verbo praeest Pater. Sic Paulus aiebat ‹caput mulieris esse virum›, quod non est nisi rationem dominari appetitui. Et dicit ulterius Paulus ‹caput viri esse Christum et caput Christi Deum›. Sicut autem rex animalitatis melior est omni sensibilitati – nam melior est anima rationalis quam omnia animalia bruta –, sic melior est princeps rationis omnibus hominibus. Quare humiliatio principis regum est virtuosior omni humanae humiliationi et oboedientia eius omni oboedientiae. Et quia ‹melior est oboedientia quam victima›, tunc oboedientia cum victima illi¬us est consummata oblatio in se complicans om¬ne meritum et omnem mediationem pacificam, quae per victimas possibile est fieri pro recon¬ciliatione. Adhuc attende, quo modo dicit textus Gene¬sis ‹Deum ad imaginem et similitudinem suam hominem creasse›, ut praesit bestiis, ac si diceret: Vera praeessentia est illa, ex cuius imperio omnia in esse et conservari dependent, quae est Dei creatoris. Ad similitudinem autem Dei, qui prae¬est universaliter, creatus est homo participans divinam potestatem illam quoad bestias. Manifestum est autem praeessentiam sine ra¬tione non esse. Vis igitur rationalis ad similitu¬dinem Dei creata est. Et hoc experimur, quia praeest sensibilitati seu animalitati. Cum ergo imperium rationis extendat se super sensibilem naturam, tunc manifestum est hominem exterio¬rem, qui est ‹animalis homo, quoniam non per¬cipit quae Dei sunt›, subesse debere homini inte¬riori, qui in spiritu percipit quae Dei sunt. Unde quia percipit quae Dei sunt, tunc regere debet exteriorem hominem, secundum quod verbum seu princeps rationis loquitur in eo, et semper dicere: Audiam, «quid loquatur in me Dominus». Et sic similitudinem Dei in praeessendo servat, et auget eam, quanto plus assimilat regimen su¬um divinis praeceptis, quae percipit. Si vero negligit principatum, ita quod non regit Cod. Vat. Lat. 1245 fol.84va dominantem animalitatem, evenit quod appetitus se erigit in inoboedientiam, et imago Dei obscuratur, et regis vis perditur et induitur servilis, et obumbratur Dei similitudo, ita quod finaliter subest principi tenebrarum. Quando non manet in eo interiori homine Dei imago sed animalitatis seu sensibilis appetitus ipsam sub¬egit, ille homo non potest ad Deum seu finem suum pervenire. Nam finis imaginis et principium eius est Deus, qui est veritas imaginis, et ad veri¬tatem non potest imago pertingere, si in ea non relucet veritas, hoc est quando cessat esse imago. Christus igitur reparator est imaginis offusca¬tae, qui docet nos, quo modo imago possit de offuscatione denuo renasci, et coepit facere et docere, ut visibili experimento pertingeremus ad renascentiam. Et «factus est nobis via», ut scia¬mus qualiter imago reparari debeat, ut sit Dei imago, factus est exemplaris veritas, dicens: «Ex¬emplum vobis dedi, ut quemadmodum ego feci, ita et vos faciatis.» «Discite a me» etc. Et quia adhuc necesse habemus, ut «imago Dei vivi» sit viva et habeat motum vitae, ut possit in se gustare Deum sicut viva imago, quae in se intuetur illum cuius est imago, in quo quiescit et ad quem continuo desiderio move¬tur, ideo factus est ipse nobis vita vivificans. Lavat igitur sordes de «limo terrae» filiarum Sion sanguine suo. Denuo creat seu reparat post lotionem «novum hominem, qui secun¬dum Deum est», «et inspirat in faciem eius spi¬raculum vitae», ut sit imago Dei in spiritum vi¬vum renata. Et attendas, quo modo ad eum, qui debet esse offuscatae imaginis renovator, necessario pertinet in se habere exemplar et veritatem illius cuius vult imaginem renovare. Aliter enim non est possibile fieri. Et quia solus Filius est in se habens Patrem creatorem et solus Filius co¬gnoscit Patrem, «quem nemo umquam vidit», id¬eo solus Filius est salvator seu renovator seu regenerator novi hominis. Et nullus hominum est de se potens imaginem suam secundum Deum, quem non vidit, renovare; minus alte¬rius imaginem. Ob hoc est unus tantum Dei Filius, Cod. Vat. Lat. 1245 fol.84vb qui operatur salutem in omnibus, sine quo nihil. Et hic dicit: «Ecce, nova facio om¬nia.» Dicit textus quod solus Filius cognoscit Patrem, «et cui voluerit revelare». Unde Deus absconditus ab oculis omnium per solum Fili¬um revelari potest, et revelatio est renovatio imaginis, ut praedicitur. Nota quod reparator sive renovator imaginis nostrae debuit esse nostrae naturae, ut scilicet nos possemus ex sua conversatione instrui de infirmitatibus et tenebrositate imaginis. Et quia non debuit imago in eo esse offuscata seu pec¬catorum tenebris obumbrata, alias in ipso non potuisset esse magisterium reparandi nostram imaginem, si in sua veritas exemplaris non re¬splenduisset – unde si in intellectu magistri non fuisset Deus Pater, quo modo reparasset imagi¬nem ad ipsum, quem in sua propria imagine non vidisset? –, quapropter non potuit magister re¬parationis esse ex concupiscentia carnis, per quam imago foedam maculam contraxisset, sicut in filiis Adae, qui ex sanguinibus et concupiscen¬tia viri sunt. Necesse igitur erat magistrum re¬parationis hominem esse et sine virili semine natum ex matre virgine. Igitur ipsum «filium ho¬minis» esse necesse fuit. Et ita oportuit ipsum Filium Dei, qui solus cognoscit Patrem, et filium virginis esse, qui, ad hoc quod posset optime reparare, mortalis fuit hominibus similis, et omnia quae in evangelio continentur seriatim peregit, quia sic meliori mo¬do quo fieri potuit Dei imago in nobis per ip¬sum magistrum et Dominum nostrum debuit re¬parari. Nihil igitur superflue, nihil diminute ac¬tum est, sed prout exigebat salvatio nostra. Et si cum isto intellectu subintras gesta et inquiris no¬stram reparationem, reperies ordinatissima Dei providentia omnia ad hoc optime servire. Similitudinem de grano tritici attende. Nam Christus eam dixit gentilibus, prout Johannes scribit et die Lunae legimus in evangelio, volens aperire granum, quod et ‹panis vivus de caelo descendens› nominatur Johannis 6o, de se non esse mortale nisi cadens in terram. Nam ad hoc, ut fieret mortale, granum humiliavit se cadendo in terram sacratam, virgineam, non vitiatam seu Cod. Vat. Lat. 1245 fol.85ra infructiferam, sed bonam, ibi formam mortalis hominis induendo. Et ob hoc in terram illam descendit, ut demum moreretur. Et hoc ideo, ut non maneret solum, sed fructum multum affer¬ret. Sapientia enim Patris omnipotentis sine hu¬mana natura remansisset, si non induisset car¬nem et sic mortem subisset. Et sicut vis illa vegetativae vitae, quae in gra¬no abscondita est, per mortem grani tritici non moritur, sed potius se magis expandit, ut se communicet multis, sic vis divina vitae in mor¬tali Jesu abscondita per mortem ipsius non mo¬ritur, sed potius se expandit et communicat, ut multum fructum afferat. Et quando consideras vim illam vegetabilem in grano tantae potentiae esse in virtute quod nulla ratione est mensurabilis, et divinam vim verbi similiter tantae potentiae esse in actu quod omnem intellectum excedit, vides admirandam esse similitudinem. Similitudo de ‹vite vera› est perfecta. Nam Adam est ut vitis illa, quae exspectata ut faceret uvas, protulit labruscas, quia versa est in amari¬tudinem, licet a Deo creata. Unde omnes pal¬mites illius, qui scilicet ex illa vite procedunt se¬cundum condicionem vitis, labruscas pro fructu proferunt et sequuntur naturam vitis infectae. ‹Christus vero est novus Adam›, et ideo est ut nova vera vitis, quae est sana et fecunda. Et non possunt palmites fructiferi reperiri, nisi vegeten¬tur ex illa. Adam vitis naturae corruptae, Chri¬stus vitis gratiae, Adam vitis veteris hominis, Christus vitis novi hominis, Adam vitis concu¬piscentiae, Christus vitis caritatis. Considera, quo modo institutio sacrificii no¬vae legis est in memoriam liberationis a morte, sicut institutio sacrificii agni paschalis in me¬moriam liberationis a morte, ut Exodi 12o le¬gitur. Nam sanguis munivit domum et salvavit primogenitos in ea exsistentes, ne ab angelo de¬vastatore interficerentur, qui reperiens hanc mu¬nitionem praeterivit domum illam. Quare «pha¬se» dicitur. Et quid sunt primogenita nisi Deo sacrata? Ad Deum enim spectabant primogenita. Unde Christus primogenitus omnium est et «sanctus sanctorum». Suo sanguine omnem pri¬mogenitum munit, Cod. Vat. Lat. 1245 fol.85rb ne a spiritu devastatore inter¬imatur, sed ut «vivat in aeternum». In memoriam illius liberationis a morte perpetua institutum est hoc sacrificium. Attende memoriam esse quasi locum seu ventrem sive domum, in quam anima colligit et reponit omnia, quae veniunt de hoc mundo ad ipsam per vias sensuum, et habet ostium intro¬itus, per quod rerum species in ipsam intrant. Hoc ostium debet esse nocti clausum et si¬gnatum, in superliminari et postibus sanguine immaculati agni signatum, et angelus devastator vitae, qui est «princeps huius mundi» et tene¬brarum seu negotium perambulans in tenebris, reperiens sanguine ostium memoriae linitum, praeterit, alibi quaerens animam quam mactet. Et diei sive luci debet hoc ostium esse apertum. Notandum est filios Israel credidisse Moysi sanguine agni domum tueri, et experti sunt se, uti crediderant, salvatos. Fides, quae ex auditu seu a verbo est, medio sensibilis signi apte id quod creditur significantis salvat. Qui enim in¬credulus est, ex visibili sacramento nihil conse¬quitur. Unde scias quod intellectualis spiritus, cuius domus est memoria, est primogenitus, quia a Deo inspiratus est, qui est vita eius. Et ipse spiritus «spiraculum vitae» salvatur, ne sibi nocere possit malignus spiritus, qui vitae suae adversatur, si ostium memoriae est linitum san¬guine illius, qui ipsum vicit in ‹sanguinis effusio¬ne›, quae quidem linitio non fit nisi fide indu¬bitata, cuius fidei sacramentum sensibile, prout ab auctore institutum est, si spernitur, manifeste constat non esse veram fidem. Unde sacrificium istud perficitur in signum firmitatis foederis seu testamenti per indubitatam fidem compactato¬rum inter verbum Dei et professionem hominis. Et scias quod, quia Christus est verbum non solum defendens, ne nocere possit adversarius noster diabolus, sed etiam victos ab adversario seu mortuos resuscitans et vivificans seu ad fi¬liationem Dei transferens, et ideo non solum est medicina contra morbum et non solum cibus vitae confortans, sed et in se transferens. Qua¬propter optime significatur haec fides in visibili specie corporalis cibi debilitatem Cod. Vat. Lat. 1245 fol.85va expellentis et confortationem tribuentis, uti principaliter sunt panis triticeus et vinum. Unde adverte quod in virtute panis et vini famescentis furoris debilitatem carnis expellente et confortationem inducente seu robur innovan¬te, quae circa exteriorem hominem contingunt, fides virtutem verbi similia in interiori homine operantis intuetur. Et id quod natura in visibili cibo exteriori homini ministrat, hoc fides in in¬visibili cibo, qui est verbum Dei, in interiori ho¬mine, qui est invisibilis, assequitur. In eodem igi¬tur cibo sic a Deo per verbum suum ordinato assequitur corpus desideratam pascentiam simul et anima: corpus medio virtutis digestivae et unionis, quae fit cum calore naturali, anima me¬dio virtutis fidei, quae est tanto magis digestiva quanto fortior, et unionis, quae fit calore super¬naturali, qui calor est caritas. Unde scias non esse cibum perfectum utri¬usque hominis nisi in catholica ecclesia, extra quam non reperitur cibus nisi exterioris hominis. Eucharistia vero cibus est utriusque hominis. Ob hoc nutrit corpus ut panis in stomacho di¬gestus et nutrit spiritum rationalem ut verbum in fide Filii Dei receptum. Verbum enim, quod re¬cipitur fide tali quod sit verbum Filii Dei, est pinguis panis praebens omnes delicias. Virtus autem pascens, quae est in pane, principaliter a Deo est, sicut et virtus verbi pascentis animam a verbo Dei seu divina est substantia. Unde reperitur in eucharistia substantia una, a qua fluunt virtutes illae, quae non potest dici substantia panis visibilis, sed substantia verbi. Et hoc innuit Christus, quando dixit modo quo Moyses hoc mysterium expressit: «Non in solo pane vivit homo, sed in omni verbo, quod pro¬cedit de ore Dei.» Nam hominem exteriorem posse vivere ex substantia panis non excludit, quin ex substantia verbi virtutem panis tenentis possit vivere. Unde qui dicunt non solum pa¬nem sed et corpus Christi esse in sacramento, non advertunt substantiam panis non esse ne¬cessariam ad pascendum, si adest talis substan¬tia, in qua virtus pascendi complicatur. Est enim virtus inferioris substantiae in virtute superioris, ut ait propheta: «VerCod. Vat. Lat. 1245 fol.85vbbo Domini caeli firmati sunt et omnis virtus eorum.» Sed attende quod substantia panis in confec¬tione sacramenti debet in superiorem substanti¬am Christi transsumi, alioquin non foret perfec¬tum sacramentum, in quo debet contineri omni modo possibili transsubstantiatio, quae fit vera¬citer, quando natura nostra transit in gratiosam Dei filiationem. Non dico quod natura pereat, sed quod substantia transsumitur in altiorem. Sic hic natura panis, quae est in cibatione, non perit, sed substantia transsubstantiatur, hoc est in alti¬orem substantiam transsumitur. Hoc nobis divinus propheta David expressit, dum dixit: «Lex Domini immaculata convertens animas, testimonium fidele praestans parvulis.» Quid est lex Domini immaculata nisi verbum Dei? Illa lex, quae est Dei verbum, convertit ani¬mas, sicut sapientia convertit intellectum ipsum, in sapientiam transsumendo. Et parvulis huius conversionis praestat fidele testimonium, hoc est dicere fidele valde praestat in hoc sacramento testimonium huius conversionis, ubi substantia panis convertitur in substantiam verbi incarnati, quod est praecisissimum et efficacissimum testi¬monium spiritualem nostram naturam, licet vi¬deatur humana et ignorans, verbo Dei posse in filium Dei ac de tenebris ignorantiae Dei et ve¬ritatis in visionem seu lucem converti. Ex his patet Christum in sacramento esse non localiter sed cum accidentibus substantiae panis. Non quidem quod accidentia sint in sub¬stantia panis, sed subsistunt in virtute, quae ex superiori substantia, quam sit substantia panis, effluit. Substantia igitur panis conversa in sub¬stantiam corporis Christi praevenit omne acci¬dens. Ita manent accidentia ut prius, sed sub¬stantia conversa est. Sicut quando ignorans homo fit sapiens et laicus sacerdos et subditus seu servus rex, omnia manent quae accidebant, sed sola ignorantia transfertur in sapientiam et imperfectum in perfectum. Haec est similitudo aliqualis et propinqua; sed propinquior, si igno¬rantia foret substantia, similiter et sapientia. Tamen si quis uti Paulus intelligeret panem non transsubstantiari, sed supervestiri nobiliori substantia, quemadmodum nos exspectamus lu¬mine gloriae supervestiri nostra substantia salva, Cod. Vat. Lat. 1245 fol.86ra prout quidam veteres theologi intellexisse reperi¬untur, qui dicebant non solum panem, sed et cor¬pus Christi esse in sacramento, ille habet ad vim vocabuli attendere. Nam si dicit lumen illud gloriae esse accidens, nobilius tamen erit priori substantia, sicut Christus de Juda dixit melius fuisse eum non natum quam damnatum, et sic econverso melius lumen gloriae quam substantia animae, et ita non multum adversatur proposito. Ego autem voco substantiam, qua nihil melius reperitur in eo. Et si tu illud dicis accidens, quia advenit post esse na¬turale rei, non refert nisi in dicendi modo. Praeterea ex his habes necessario corpus Christi esse sine magnitudine quantitativa in sa¬cramento, et ideo indivisibiliter et in qualibet parte hostiae perfecte. Quasi memoria nostra, si induit montem, non est maior quam quando in¬duit granum milii, et est tota in quolibet de quo memoratur, et ipsum cuius memoratur est in ipsa memoria. Induit enim memoria, quae non est quanta, res de quibus recordatur, et hoc est res in memoria reperiri, et si simul et semel me¬moria foret in pluribus, sicut una facies in multis oculis et una vox in multis auribus etc., praeci¬sius foret exemplum. De his alibi.