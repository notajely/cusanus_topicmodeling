Cod. Vat. Lat. 1245 fol.35vb «Verbum caro factum est» et «vocatum est nomen eius Jesus». «Erat lux vera» etc. «Verbum», «vita» et «lux» idem Cod. Vat. Lat. 1245 fol.36ra significant in hoc evangelio. Unde «logos», quia ratio, est «vi¬ta» et «lux». Ratio enim illuminat et intellectum dat «parvulis» etc. Dicit quod «Verbum» «erat lux vera». Nam est lux per se, non ab alio esse lucis habens, et ita est ‹lux illuminans omnem hominem›. Nam non est aliud lumen rationis ‹omnis hominis, qui ve¬nit in hunc mundum›, nisi illuminatio lucis illius. Ex quo habes animam rationalem dependere a luce illa aeterna, a qua habet omne id quod est, et non dependet ab his, quae sunt in hoc mun¬do, quia ‹venit in hunc mundum› a luce illa, quae «dixit» «fiat lux, et facta est lux». Et nota, quod anima rationalis ‹non est lux illa›, ut quidam putarunt, quod esset una anima quae Deus, et illa per omnes homines distributa, sed est illuminatio illius, sicut multitudo stella¬rum est ex lucis solaris illuminatione etc. Et stel¬lae non sunt ipsa lux solis, neque partes eius, sed effectus etc. Nota, quod homo nominatur a forma prin¬cipali, scilicet intellectuali, quae ‹non est de hoc mundo›, sed ‹venit in hunc mundum›, «descen¬dens a Patre luminum». Item nota, quia dicit: «Omnem hominem ve¬nientem in» hunc «mundum». Quando igitur ‹venit in hunc mundum›, tunc de alio venit. Est igitur alius mundus rationis absolutae, in quo sunt omnia in ratione, et ab illo descendit rationis illius imago sive lucis il¬luminatio sive vitae vivificatio. Anima igitur in¬tellectualis, cum sit imago Verbi aeterni, habet intra se omnia ut imago, et est propterea sic rerum similitudo, sicut exemplar eius rerum ve¬ritas. Unde veritas est eius obiectum. Nam ab ipso habet omne quod habet, sicut visus habet ab obiecto esse suum vitale, scilicet videre, et coincidit videri cum videre etc. Vide in Jordano post Eckardum. Lux rationis ad obiectum suum se habet ut lux oculi ad suum aliqualiter etc. «In mundo erat, et mundus per ipsum factus est.» Nota, quo modo nihil sine causa et ratione est. Ideo ubicumque aliquid est, illud cum sine ratione non sit, ideo verbum semper «in mundo erat». Nam «mundus per ipsum factus est», ‹sed mundus non cognovit eum›. Nota: Dicit «ipsum» et «eum», et hoc ideo, quia logos est generis masculini apud Graecos, unde Cod. Vat. Lat. 1245 fol.36rb translatio facta est. Et attende ad verba, quo modo ‹erat in mundo›, et cum hic «mundus per ipsum factum est». Nam antequam mundus esset, erat, quia «mundus per ipsum factum est». Videtur, quod quamvis mundus sit factus per ipsum, quod tamen semper fuerit, sicut radius semper fuit quando sol, licet sit a sole. Semper enim fuit creator. Et non est apud ipsum per¬mutatio neque vicissitudo. Unde mundus sem¬per fuit. Nam nec esse nec concipi potest aliter, quia creator eius aeternus. Et quia semper fuit mundus in potestate creatoris eius, ideo semper fuit in creatore mundus. Quando autem dicitur, quod mundus aeternus est factus, cum non sit aliud aeternus mundus quam ipse creator, tunc occurrit, quo modo ipse est factus, sic: mundum visibilem esse per ipsum factum est se ipsum invisibilem per se ipsum visibilem factum. Et hoc totum est mundum aeternum et invisibilem factum esse temporalem et visibilem. Sicut si semper invisibile vellet se visui ostendere pro sui ipsius gloria, tunc faceret se ipsum visibile as¬sumendo visibiles qualitates. Et nota, quod aeternum non potest aliud co¬aeternum creare. Non enim possunt duo aut plura aeterna esse. Quare quod mundus aeternus se ipsum ostenderit seu fecerit temporalem eve¬nit, quia aliter fieri non potuit, ut se ostenderet. Aeternitas enim non potest se nisi temporaliter ostendere sicut pulchritudo visibiliter. Exemplum huius aliquale facito de libro sapi¬entiae. Nam Sapientia volens se ostendere de se librum edidit. In libro igitur sapientiae semper erat Sapientia, et ipse liber per Sapientiam ‹factus est›, et liber ‹non cognovit› Sapientiam, et liber non nisi Sapientiam continet modo, quo melius est communicabilis et ostensibilis sensibiliter. Non tamen est Sapientia forma libri, sed in se manet absoluta. Mundus est ut liber artis aeternae seu Sapien¬tiae. Unde adhuc Sapientia creavit aliqua capacia sapientiae, quae habent similitudinem eius magis propriam, et sunt intellectuales naturae, sicut li¬ber demonstrative procedens clarius ostendit sa¬pientiam quam rhetorice. Et quamvis illa, quae sic sunt capacia sapientiae, sint ipsius Sapientiae «propria» et ad illa tamquam in sui capacia pro¬pius descenderit, tamen illa sua ‹propria ipsam non receperunt›. Et nota, quod quamdiu aliquis Cod. Vat. Lat. 1245 fol.36va sapiens potuit esse sapientior, non fuit Sapientia recepta, sed participatio eius. Sapientia autem absoluta, quae est ars omnipotentiae, non fuit neque in angelis neque hominibus neque prophetis uti est recep¬ta. Ob hoc opera artis illius remanserunt imper¬fecta. Et nota, quo modo Christus dicit, quod ‹neque Salomon in omni sapientia sua› etc. Verba ista «et sui eum non receperunt» etc. apud Platonicos secundum Augustinum repe¬riuntur; ideo sic, ut praemittitur, exponi possunt. Possunt et aliter exponi, prout sanctus Johannes ponit, scilicet quod Christus mansit incognitus, et quamvis propheta, non tamen in propria terra nativitatis «acceptus», ut dicit etc. Attende, quo modo dicit «non receperunt» etc., quia non stat per sapientiam, quominus omnis rationalis natura eam habeat, sed stat per ipsas mentes creatas, quae eam ‹non recipiunt›. Ait Jacobus Apostolus: ‹Si quis indiget sapientia, petat›. Unde oportet mentem cognoscere se in¬digentem et applicare se per devotam humilia¬tionem, et appetendo quaerere et petere eam, quae omnia constantissimam fidem eam assequi posse supponunt. «Quotquot autem» etc. Nota: Sapientia est Filius Dei, et ideo ubi re¬cipitur, recipitur filiatio Dei. Nam generatur fi¬liatio in illo recipiente eam, sicut sapientia Pla¬tonis ubi recipitur efficit Platonicos. Sed haec filiatio non est nisi ‹ex Deo nasci›. Nemo enim ‹fit filius Dei›, nisi ‹ex Deo nascatur›. ‹Ex Deo autem nasci› est quando spiritus rationalis fit si¬milis Filio Dei, qui est Sapientia aeterna. Ille enim ad possessionem pervenire potest, scilicet cognitionem seu visionem facialem Patris. Et li¬cet illa filiatio non fiat nisi voluntate concurren¬te, tamen «non» ut «ex sanguinibus» vel «volun¬tate carnis» vel «viri» etc.