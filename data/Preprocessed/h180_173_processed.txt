Cod. Vat. Lat. 1245 fol.70va «Quotquot tangebant eum, salvi fiebant.» Ex fine evangelii. Christus hodie reperitur inter homines, cras in deserto, post cras in iudicio extremo. Et quia festum erit tunc sancti Matthiae, per hos tres dies aliquid dicere propono de quolibet evangelio. Dicit evangelium Jesum solum fuisse citra mare in terra firma et omnes discipulos distan¬tissime a firmitate terrae, scilicet in medio mari in fragili ligno, et laborabant in remigando, quia habebant contrarium ventum. Permisit Jesus eos per tres vigilias noctis in contrarietate laborare, dimisit terram firmam, et ambulavit super mare turbidum Cod. Vat. Lat. 1245 fol.70vb et instabile, et ita ambulavit quod omnes eum viderunt ambulantem. Volebat au¬tem praeterire eos, ut videbatur discipulis, et conturbati sunt, quia eum phantasma putaverunt esse, et exclamaverunt. Et statim locutus est cum eis, et dixit eis: «Confidite, ego sum, nolite timere.» Et ascendit in navem ad illos, et statim cessavit ventus. Ecce, quo modo Jesus venit su¬per aquas ad turbatos ex contrario vento, et eius introitus ad fluctuantes fuit pax et tranquillitas, quia ipse est salvator. Quamdiu Christus non venit in navem, non cessavit ventus illis qui fu¬erunt in navi. Vide Christum incognitum turbare eos qui¬bus apparet, et hoc ideo, quia eius apparentia illis, qui ipsum per fidem non cognoscunt, phan¬tasma videtur, scilicet apparentia sine exsistentia. Nam quod in forma hominis apparuit ambulans super fluctus maris, quando ipsi in navi pericli¬tabantur, illis, qui fidem divinitatis eius non ha¬buerunt, turbationem induxit, quia spiritus pon¬dere gravitatis carens et non homo iudicabatur, et timebant spiritum procellarum seu ventum maligno spiritu, qui in phantasmate apparere iu¬dicabatur, agitari, et territi exclamaverunt, quali scilicet exclamatione sperabant phantasma ab ip¬sis repellere. Fiunt contra hostes exclamationes, quia animi bellantium exclamatione confortantur. Excla¬matio enim est quasi vilis reputatio eius contra quem emittitur. Fit etiam exclamatio, scilicet confusa vocum emissio, ex magno timore. ‹Plus autem stupebant›, postquam cessavit ventus, quia «non intellexerant de panibus.» Nam si virtutem divinam, quam in illo miraculo ostendit, intellexissent, non fuissent stupefacti de hoc miraculo. «Erat enim cor illorum obcaecatum.» Attende, quo modo dicit quod cor eorum fuit obcaeca¬tum, scilicet oculus animae. «Et cum transfretassent, venerunt in terram Genezareth» etc. Interpretatur «generans au¬ram». Aura est, unde vita nostra recipit spiracu¬lum. Et bene est ultra mare turbationis istius mundi. Et nota, quo modo ibi cognitus est Jesus, sic¬ut alibi dicit: ‹In Galilaea videbitis me›, id est ‹transmigratione› cognitus est hic Jesus tamquam salvator ab Cod. Vat. Lat. 1245 fol.71ra omni infirmitate corporis liberans. Ob hoc attulerunt undique infirmos et portave¬runt eos ad Jesum, «et deprecabantur eum ut vel fimbriam vestimenti eius tangerent, et quotquot tangebant eum, salvi fiebant.» Sed in Galilaea visus est Jesus post transmigrationem de hoc mundo tamquam ille, qui sua potestate sibi ipsi praestitit immortalitatem post mortem et omni¬bus in ipsum credentibus. Item, applica historiam istam, prout Matthaei 14o additur Petrum navem exivisse ad Christum super aquas, ad festum cathedrae. Et nota de fide, quo modo Paulus dicit sanc¬tos ‹per fidem vicisse regna› etc. Fides potentiam naturalem supergreditur, ita quod credenti nihil est impossibile. Nam ‹verbum, per quod caeli formati sunt›, in anima nostra habitat per fidem, cuius forma, ex qua operatio, est caritas. Probat Paulus ad Galatas aliud nihil operari salutem nisi fidem in Christo Jesu per caritatem operantem. Petrus ambulabat super aquas per fidem. Defi¬ciente fide pondus naturae rediit. Anima intellectiva fit deiformior, quia est ima¬go creatoris viva, quae habet in se imaginem li¬bertatis illius virtutis, quae ‹omnia fecit ut voluit›. Unde creat in se, uti est imago, omnium rerum similitudines. Est enim species specierum seu lo¬cus specierum. Potest se omnibus rebus assimi¬lare. Conceptus eius est assimilatio. Habet tamen finitam virtutem. Sed cum sit imago viva infini¬tae virtutis, potest se illi virtuti facere similiorem, et Deo fit conformior. Intellectus autem fit Deo conformior per in¬telligere. Quando enim intellectus intelligit, se conformat sive assimilat intelligibili seu quiddi¬tati entium, sicut phantasia quasi speciebus, quae se habet ut vis in subtili spiritu flexibili. Ac si flexibilitas cerae foret viva vita intellectuali, in cuius potentia foret se omnibus figuris confor¬mare, illa in concipiendo se assimilaret; et ita de luto. Sicut autem flexibilitas luti figuratur per fi¬gulum habentem intellectum, mediante quo con¬vertit lutum in vas honoris aut vas contumeliae, sic, si ipsa flexibilitas luti esset animata anima viva intellectuali, ipsa se ipsam converteret, ut fieret vel vas honoris vel contumeliae. Et quia vis est finita, tunc, prout in luto converso, est considerandum quod inCod. Vat. Lat. 1245 fol.71rbtellectus noster, conver¬sus ad unum, ipsum intelligit. Nam ‹intelligere est intus legere›, et non potest simul et semel se ad omnia intelligibilia convertere, sicut nec visus, sed ad unum. Sicut nec lutum potest induere figuram unius vasis et cum hoc alterius, sed quando induit formam vasis contumeliae, tunc si est induratum, non potest subito in lutum redigi, ut ex eodem luto fiat vas honoris, sed mollificatur aqua calida etc. Sic de anima, quae indurata est in forma vili; lacrimis calidis mollescit per devotio¬nem, ut possit nobilem divinam formam induere. Adhuc formam omnipotentiae ex sua natura, quia finita est, non potest induere, ut fiat crea¬trix; sed facit se conformem Deo per quendam habitum gratiae qui additur naturae suae. Et ille habitus est lumen fidei vivum. Et nota quod anima est capax increatae lucis, quae est lux infinita, sicut oculus est capax lucis solaris; nam in se habet lumen intrinsecum, in quo potest capere lumen radii solaris, et in radio attingit solem. Et sic fides, quae venit in humi¬liatam animam, est exaltans naturam ultra suam finitatem, sicut oculus, qui non potest secundum suam naturam videre in superficie maris ad vi¬ginti miliaria, in luce astrorum, quam in se reci¬pit, vidit ipsa astra per centum milia miliaria et ultra, et non potest videre astra nisi in radio lu¬minis astrorum. Sic divina non nisi in divino lu¬mine, quod est fides viva. Fides igitur non habet locum in anima, nisi sit humiliata. Praesumptuosus, arrogans et super¬bus non credit, nisi intelligat. Humilis non intel¬ligit, nisi credat. Et ideo primus parens defecit, sicut et Lucifer, quia noluerunt vivere ex fide et oboedientia, sed de scientia sua etc. Verus autem fidei habitus assimilatur Deo, sicut radius solaris assimilatur soli. Deus autem trinus est; ita et habitus ille. Nam in eo habitu est principium, scilicet fides, ab illa procedit spes, et ab illis caritas. Sicut radius solis habet in se principium, quia lux, et ab illa procedit illuminatio, et ab illis calor. Fides a Patre, spes a Filio, caritas a Spiritu Sancto. Quanto igitur perfectior fides, tanto et spes et caritas. Jesus praedicavit fidem in Patre, in se ipso spem, in Spiritu Sancto caritatem. Pater in nobis est per fidem, Cod. Vat. Lat. 1245 fol.71va Filius per spem, Spiritus Sanctus per caritatem. Docet autem nos Petrus apostolus in Epi¬stula, quo modo Christus nos regeneravit in fide et dedit in se ipso nobis spem vivam etc. Apo¬stolus dicit fidem mortuam sine caritate, sicut corpus sine anima. Idem Paulus. Sed spes est sine qua ex fide non procedit caritas. Vide mira¬bile: Fides se ipsam vivificat. Nam fides de se generat spem, et ex illis caritas, quae est vita fidei. Anima igitur fidelis vivit vita immortali, quia in se habet ‹fontem vitae›.