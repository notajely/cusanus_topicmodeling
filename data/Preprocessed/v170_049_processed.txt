Prooemium et Dispositio 71va lin.15-45 «Ave» Lucae 1o. Mos est laude dignus in inchoatione rei cuiuscumque amicos amicis profectum im¬precari. Ita quidem videmus in singulis ini¬tiis: dum fundamenta initiantur aedificio¬rum, dum ad mutationem status ducimur, sive in matrimoniis contrahendis, sive ordi¬nibus suscipiendis, sive inthronisationibus ad praesidentiam. Sic, dum anni initium fa¬cimus, alter alteri amico voluntatis suae ad ipsum imprecatorias salutes verbo et signis facit. Nos autem, qui ‹de Christiano nomine gloriamur› et Christi «mater, frater et soror» sumus, si Patris Christi voluntatem feceri¬mus, quoniam tunc in nobis generatur Chris¬tus, quando Dei Patris voluntatem exsequi¬mur – exsecutio enim voluntatis est filiatio; transfertur enim tunc spiritus noster in Ver¬bum Dei, quod in se recipit, quoniam recep¬tum filiationem fructificat – hoc die magno, quando Maria virgo concepit Regem caeli et terrae et Salvatorem nostrum, Mariam, quae nobis Regem et Salvatorem concepit, ‹cuius regni non est finis›, tanto devotius salutare debemus, quanto hoc initium est rei maioris et utilioris atque durabilioris initium etc. Salutemus ergo Mariam. «Ave» est dictio una, et verbum tunc sig¬nificat aut actum applaudendi aut actum im¬precandi; quoad Mariam primum, quoad nos secundum. Nam nos mutuo hodie, alter al¬teri, salutes dicere debemus. Est enim 71vb prima dies anni, revolutionis creationis hominis et eius casus, recreationis hominis et salvationis. Creatio fuit die Veneris prima, et in Adam omnes creari, in quo et omnes ceci¬dimus instigante spiritu mortis, mediante Eva. In Jesu Christo eadem die humanitas nostra – operante Spiritu vitae, mediante virgine Maria – exaltata est de casu mortis ad aeternitatem vitae. Peccatum Adae duxit nos ad viam mortis, ut peregrinatio nostra sit continue mortalis ad mortem, sicut lignum, quod positum est ad ignem, ardet, ut incineretur. Unde, dum studet homo praecavere mortem in via mor¬tis, non agit, nisi ut vitam perdat. Nam in¬duit se homo pelliciis, laborat in terra, ut contra mortem medicamenta quaedam eli¬ciat. Credit delectationes sensibiles in via mortis esse vitales, et ignoranter plus morti involvitur, sicut lepus in rete: Quanto plus laborat saltando, ut exeat, tanto strictius constringitur. Christus autem venit, ut nos doceret non posse mortem nisi morte evadere, quoniam vita est, quae per mortem attingitur. Unde omnem sollicitudinem huius vitae ostendit opera involutionis mortis esse et opera mor¬tis docuit abicere; quae sunt sollicitudines, ut abundemus cum iactura alterius, dum ‹non facimus alteri, quod nobis fieri vellemus›. Optare igitur nobis debemus mutuo cum amorosis imprecationibus salutes, ut haec dies sit nobis initium augmenti salutis. «Gruͤssen» in vulgari non est nisi optare aug¬mentum boni in altero. Salutemus igitur nos et mutua caritate imprecemur, alter alteri, ut sibi ad salutem proficiat revolutio memoriae regenerationis nostrae ad salutem in Christo Jesu, quoniam ‹salutare invicem in vinculo pacis› decet Christianos. PARS PRIMA Cur Maria dictione «ave» salutetur «Ave». Primo est advertendum, quod angelus non est imprecatus optative, ut salutem adi¬piscatur. Sed ‹ipsa turbata cogitavit, qualis esset haec salutatio›. Non enim fuit «missus angelus», ut ipsam dirigeret per viam, per quam salvaretur, sed ut annuntiaret eam sa¬lutem esse adeptam. Et ait: «Ave, gratia plena!» etc. 72ra Advertendum Deum creatorem salutasse Virginem, ut ipsa postea fatetur: «quia fecit mihi magna» etc. Et angelus hoc annuntiat. Videndum est igitur: Quae est haec Dei salutatio? Angelus eam dicit esse «ave» et «gratia plena<m>» et Dei praesentiam et be¬nedictionem in fructu mulierum inter omnes mulieres. Quae autem sic salutata est, dicitur «Maria», cuius «fructus ventris benedictus», et hic «Jesus». Primo est considerandum, quod haec sa¬lutatio potest adaptari ad modum, quo ratio¬nalis spiritus efficitur «Maria», id est ‹turris illuminata› lumine divino. Quando enim Sa¬pientia, quae ‹ex ore Altissimi procedit›, «se transfert in animas sanctas», tunc ipsa primo tollit omnem mali et tenebrae offensam fa¬ciens ipsam «sine vae», ut ei «a-ve» dici pos¬sit. Nam non est lumen aliud quam lumen veritatis, quod possit rationalem spiritum li¬berare ab omni «vae» inquietudinis. Dum igitur advenit hoc lumen, efficit animam ple¬nam radio fulgoris, ut sit lumen gratiae in participatione ‹Luminis veri› descendentis gratuite in spiritum rationalem, ubi ‹delicia¬tur› Sapientia ‹in filiis hominum›. Sentit enim Dominum suum esse secum. Non enim habet vita rationalis quietem nisi in Deo suo, qui est lux veritatis seu ipsa ab¬soluta veritas. Illud enim est Deus, in quo quiescit appetitus. Sic gulosis «venter» est «Deus» etc. Et sic efficitur anima per praesentiam veri luminis veritatis fecunda, quoniam verbum bonum est in ipsa conceptum, et est haec benedictio uti fecunditas inter mulieres: quae tanto sunt magis benedictae, quanto fe¬cundiores, quia fecunditas mulierum perfec¬tio est mulierum. Et hinc magis fecundae in muliebritate magis benedictae. Benedicta est igitur illa ratio, quae con¬cipit in se Sapientiam, ut sit fecunda sapien¬tiae. Et ob hoc «benedictus fructus ventris» eius. Sapientia enim concepta non potest in veritate nisi fructum Sapientiae parere. Et hic est «fructus benedictus», quia fructus vi¬tae et immortalitatis. Hic autem fructus, si est vita et salvatio, est Jesus. Nam omnis spiritus rationalis non aliter fructum vitae generabit, nisi spiritum praegnantem de Christo habuerit, et Chris¬tus «fructus ventris» fuerit, qui est «veritas et vita». Haec autem annuntiatio fit per angelum intellectu72rbalem, scilicet supremam naturam, quae sola est capax divini luminis in oculo suo intellectuali. Deus enim, qui «est spiri¬tus», spiritu tantum videtur, et dum perci¬pitur, in spiritu percipitur, ut ‹exsultet in Deo salutari›, quoniam videt eum ‹respexisse humilitatem ancillarem› creaturae eius. Tunc notum facit rationi, quoniam des¬cendit lux magna, et recipit ipsam illumina¬tionem ratio et efficitur «ave», «plena gratia» cum Domino, et «Maria», «illuminata tur¬ris», quoniam alta efficitur ratio ascendens lumine suo in altitudinem apprehensionis veritatis aeternae Sapientiae; et efficitur illu¬minatrix illuminans omnem sensum et parit fructum benedictum. Et in hac mystica salutatione Maria mater super omnes homines puros «plena gratia» fuit, quia ipsa humillima, cuius ‹humilitatem ancillarem respexit Deus› et eam ‹beatam› fe¬cit, ut ‹enarrant omnes generationes›. PARS SECUNDA Christiani, ut «a-vae» fiant, precantur Cod. Cus. 220 109v «Ave» tripliciter potest intellegi; nam quasi «sine vae» seu malo. Et sic sunt duae dictiones: et est «donum perfectum descen¬dens a Patre luminum» habens intra se Ma¬riam gratiam plenam et Domini praesentiam et benedictionem fecunditatis et fructum sa¬lutis; et secundo modo capitur, prout est verbum imperativi modi; et hoc dupliciter: aut tunc applausive et congratulatorie an¬nuntiando a-vae-esse aut optative et impre¬catorie rogando, ut sit a vae. Tria igitur ex evangelio haurire debemus: Primo, quid sit hoc Dei excellentissimum donum: tollere a nobis omne vae; et hoc ex¬primitur per verba, quae sequuntur «ave» in evangelio, scilicet «gratia plena». Secundo, quo modo beata Maria super omnes creaturas hoc donum habuit, quo¬niam ‹invenit gratiam› etc, ut ex evangelio. Nam angelus annuntiat sibi applausoria sa¬lutatione eam esse sine vae et exprimit gra¬dum doni, quoniam mater Dei et hominis etc. Tertio, quo modo nemo consequi potest quietem beatitudinis, nisi ad «ave» perveniat, et ob hoc imprecatorie optat Deus te esse a vae. Et ut possis esse, evangelium sanctissi¬mum ad tui notitiam deduci voluit, ex quo doceris, quo modo pervenire queas. Videatur textus evangelii. a) Quid sit «a-vae» Quoad primum, quid sit «a vae», dicit series evangelii, quod a-vae-esse est scire re¬velatione divina se talem esse per plenitudi¬nem gratiae, per praesentiam divini Spiritus, qui est Dominus vivificans spiritum, et per potentiam fecunditatis operatione Spiritus et per fructum salutiferum. Tunc enim, etsi antequam hoc sciret ti¬midus foret spiritus se credens non esse po¬tentem ad opera, quae supra naturam carnis sunt, quando sibi oblata conspicit, tamen re¬velata certitudine doni gratiae quaesitae et inventae, ac quod Spiritus sua adumbratione omnia efficere potest, qui in eo est, et certi¬ficatur exemplo, acquiescit aggredi ea, quae supra naturam sunt. Et in hoc est perfectio, quae est ab omni vae, ubi «spiritus promptus est» omnia supra infirmitatem naturae im¬perterrite aggredi, ‹ut voluntas Dei, sicut est in caelo›, scilicet Spiritus Sancti, ‹ita sit et in terra› creati hominis. Hac via Paulus habuit potentiam sine vae seu defectu, quoniam secundum Spiritum Sanctum, qui in eo fuit, ‹potens fuit ad om¬nia›. Haec autem dona Spiritus varia sunt; nam alteri datus est «spiritus sapientiae», alteri «spiritus consilii» etc. Stephanus habuit ‹spi¬ritum fortitudinis› in plenitudine. Et ita om¬nes sancti per plenitudinem gratiae et doni Spiritus sine vae facti supra naturam operati sunt fructus vitae. Quo modo Maria hoc donum habuerit Has autem «divitias gratiae» varie parti¬cipant sancti in eodem Spiritu. Sed gloriosa virgo Maria ‹supergressa est universas alio¬rum divitias›. Unde quoad secundum est consideran¬dum, quod ipsa est sine vae et mater sine vae. Eva mater vae, Maria mater a vae. Nam Christus Jesus est ille homo, qui Deus, in quo omnis homo salvationem ha¬bere potest et sine quo omnis homo remanet in vae. Christus autem est filius Dei et Ma¬riae. Mater igitur est Maria gratiae, quoniam mater eius, ‹de cuius plenitudine omnes ac¬cipimus›. ‹Caeli enim rorarunt, et nubes pluebant iustum, et aperuit se terra› sacratae Virginis, et rorem in se recepit, qui in fontem aquae conversus est. Et facta est Maria aquaeduc¬tus, et fluvius magnus a fonte processit, sci¬licet Jesus, de quo reficiuntur omnes sancti quasi agri fertiles, qui irrigantur ex partici¬patione fluminis gratiae Jesu Christi. Repetamus igitur evangelium et dicamus, quod postquam Deus noster de sua infinita bonitate conclusit humanam naturam in di¬vinam velle suppositare et temporalem na¬turam aeternitati unire et mortalem vitae di¬vinae et immortali inserere, ab initio con¬clusit hoc fieri debere modo, quo congruen¬tius deceret divinam naturam, scilicet quod Verbum divinum naturam humanam indue¬ret, quam sumeret ‹de purissimis sanguini¬bus Virginis sanctissimae atque castissimae›. Voluit autem hoc secretum post multas generales propheticas revelationes detegere Virgini gloriosissimae, quam ex omnibus elegit, et protracta est incarnatio, quousque ipsa Virgo speciosissima inter omnes ‹egre¬deretur de radice Jesse›. Postquam autem ipsa, quae sanctificatum fuit Altissimi tabernaculum, ad eam aetatem pervenit, ut secundum naturam mater esse posset, die VIII kal. aprilis ‹misit Deus Pater angelum Gabrielem in civitatem Galilaeae Nazareth nomine›, etc. Quo modo nemo, nisi ad «ave» perveniat, quietem beatitudinis possidere possit 109r Notandum est hic, quod nulla anima ra¬tionalis, nisi illa fuerit «Maria» et salutata a Deo, et cui per angelum revelata est saluta¬tio, potest possidere quietis beatitudinem. Nisi enim sit talis, quod ei «ave» conveniat, extra quietem est. Si vacua est gratia, quiete caret, quae solum est in plenitudine. Si Dominus abest, amatus abest. Amans autem non potest quiescere nisi in amato. Unde, nisi anima sit fecunda de spiritu Verbi Dei et pariat Salvatorem, non salvabitur. Hoc est enim, quod Christus dixit ‹facien¬tem voluntatem Patris esse matrem›. Nemo igitur salvatur, nisi Salvatorem et concipiat, et cuius fructus est salvatio. Et ob hoc nota, quod quamvis ‹a Patre luminum descendat› lumen gratiae in ani¬mam, non tamen salvatur, nisi capiatur et fructificet. Exemplum in Evangelio de ficulnea in¬fructifera. Nam descendit de caelo ros gra¬tiae, et nisi aperiat se terra et recipiat, et nisi radices attrahant, ut fructificent, in secundo aut tertio anno tolletur de terra et mittetur in ignem. Oportet enim, quod nostra «terra aperiatur et germinet Salvatorem». Sed attente considera, quo modo ad id poteris devenire. Nam tunc ad hoc devenisti, si tibi dici poterit veraciter: «ave». Quando enim nulla passio, nullum «vae», animam torquet de hiis omnibus, quae ad¬veniunt in hoc sensibili mundo, tunc sequi¬tur «Maria». Si enim te non cruciat habere divitias vel paupertates, esse iuvenem vel se¬nem, esse despectum vel honoratum, per¬dere vel retinere amicos vel filios, esse in egestate vel deliciis et postremum vivere vel mori, recte «ave» dici tibi poterit. Tunc enim nihil tenebrae, nihil umbrae, nihil phantasmatis, nihil mundi huius sensi¬bilis in te viget, sed vita, quae est «lux mundi», quae ostendit fallacias et dolositates vitae sensibilis, sicut candela in nocte osten¬dit dolositatem viae aut fossata periculosa. Recte tunc “Maria illuminata” dicetur an¬ima illa «plena gratia» etc. Ibi cessant omnia machinamenta diaboli etc. Adnotationes 110r Quo modo sancti hoc evangelium pon¬derarunt per latissima volumina explicantes conceptum, inter quos Albertus Magnus “De laudibus gloriosae Virginis” excellenter loquitur ponderando singula verba. Primo, quo modo «Gabriel angelus», qui interpretatur «Confortet me Dominus», «missus est», quem communiter archange¬lum dicimus, licet textus eum «angelum» vo¬cet. Nuntius enim restaurationis vitae, con¬fortationis naturae lapsae et Virginis turban¬dae «Dei» est «fortitudo» etc. Et non fuit hic angelus ab alio angelo missus, sed a Deo, ut intellegatur hoc esse supremi et divini mysterii et secreti, quod annuntiat. Et in hoc nota Deum loqui per angelum immediate, et non per graduationes ordinum, ut scilicet ipse supremis, et supremi mediis, et medii infimis, et infimi hominibus <influerent> etc. Deinde attende ad id, quod sequitur, quo modo «angelus in civitatem missus est», quae est civium unitas; nam «in» unitate et «pace locus eius». Et illa fuit in ‹Galilaea›, scilicet ‹transmi¬gratione› etc. Et Nazareth nomine parvum oppidum, et tamen de eo prophetatum: «Na¬zaraeus vocabitur». Nuntius igitur in forma floris adolescen¬tiae in civitatem floris ad florem virginitatis tempore florum missus est ad annuntiandum floris fructum. Nazareth ‹flos›, germen, sanctitas et ‹sanctus› sanctorum interpretatur. Unde recte Nazaraeus «sanctus sanctorum» dictus est. Interpretatur etiam «unctio» seu conse¬cratio. Messias igitur, qui et Christus, in eo loco, qui est et unctio, annuntiatur; adeo parvus erat hic locus, quod Nathanael du¬bitabat, an ‹aliquid boni ex eo esse posset› (Joh. 1o). Unde nota hic, quo modo elegit Deus humilia: humilem locum, humilem ancillam etc, quia humilitas habet Deo gratissima or¬namenta etc. ‹Missus est angelus ad virginem›, virgo ad virginem. Et erat ‹desponsata›. Admirabile est, quoniam operationes il¬lae, quae sunt divinae, nobis videntur secun¬dum hunc mundum adversae et contrariae: «Rex regum» in Nazareth, ignobili et ob¬scuro loco, concipitur; virgo concepit, quae fuit desponsata. Fuit desponsata, ut secun¬dum legem et naturam non esset impossibi¬litas, ita quod mundus eum caperet; sed fuit virgo, ut secundum divinam impermiscibi¬lem claritatem conformior mater esset, quasi, ut ita dixerim, si medicus sanitatis medelam occultat sub colore grato, ut sic recipiatur et salutem operetur. Hic textus evangelicus elucidat fidem nostram et multorum erran¬tium phantasias excludit. Et nota, quo modo doctores causas multas ponunt, cur fuerit desponsata; vide in Postillis Hugonis. Et ‹erat nomen viri Joseph, de domo Da¬vid› etc. Cur hoc dicatur? Quoniam promis¬sum fuit Christum de domo illa esse futurum etc. Vide Postillam. «Et nomen virginis Maria» etc. Vide sin¬gula ulterius in Postilla Hugonis.