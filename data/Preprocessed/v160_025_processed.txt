SERMO XXV Quo modo Deus creavit hominem 3r Quo modo Deus «creavit» hominem in ‹die sexto› et in illo opere posuit finem creationis, locavit illum in paradiso ab initio plantato, ubi erant omnes voluptates. ‹Praeceperat› autem illi, ‹ne ederet de ligno scientiae boni et mali›, nec inhibuit ⌈sibi⌉ «lignum vitae». Homo autem vitam in scientia sua quaerere volens, ut per scire «similis» fieret «Altissimo», peccavit et in ignorantiae mortem cecidit; et in hac sua scientia vivere non potens eiectus est de paradiso per Deum ab initio plantato et in terram suae anima¬litatis rediit, «ut terram operaretur». Et ‹angelus cherubicus cum flammeo gladio› custodivit ‹paradisum›. Quando enim homo in plantatione Dei vitam habere noluit, sed in propria scientia vitam et similitudinem Altissimi quaesivit, terram propriam ingressus «tribulos et spinas» repperit. Non enim terra nostra aliud germinat, nisi in ipsa a Deo sint alia plantata. Prohibitus est igitur homo, qui se ipsum ad Dei similitudinem per propriam scientiam erexit, ut non extendat potentiam suam ad vitam et immortalitatem. Nam humana scientia infinitum, aeternum, immensum et immortale non attingit prohibente hoc ‹Cherubin gladio flammeo›. Cherubin enim est Dei sedes, «qui sedes super Cherubin». Intellegentia enim, quae Deum et immortalitatem attingere debet, oportet, ut ad simplicitatem Cherub perveniat, ad quam ⌈ope¬ratio nostra⌉ in terra ista humanae nostrae <cognitionis> pervenire possibile non est. Tanto enim altior est intellegentia subtilissima Cherub scientia nostra humana, quanto ignis acuties ac igneus flammeusque gladius pulvere terrae. Homo igitur extra paradisum plantationis Dei exsistens in terra sua multas nisus est facere plantationes, ut videret, an ad ipsam vitalem pertingere posset; et incidit in silvam et multi¬plicitatem deorum. Deus vero misertus est hominis et ⌈sibi⌉ aperuit, quo modo non in silva et multiplicatione variationis opinionum philo¬sophorum, sed in unitate simplici immortalis vita, a quo nostrum omne esse ut a patre est, quaerenda est. Et ipsum populum suum duxit a sapientia Aegyptiorum ad desertum, ut in deserto quae¬reret in unitate salutem, promittens eidem in deserto «terram fluentem lac et mel». Et multis prophetiis et sacrificiis ⌈sibi⌉ aperuit, quo modo in abdicatione scientiae in deserto simplicis fidei reperiret etiam naturam humanam ad immortalitatem provehi debere. Dedit igitur populo legem servitutis in de¬serto, per quam conservaretur a fornicatione propriae scientiae et idolatriae et staret in fide unius Dei Patris, promittens quod ipsum de hac etiam deserti solitudine et captivitate legum ad ‹terram repromissionis› et libertatis duceret, ubi amplius gustare posset suavitatem et veritatem consequendae immortalitatis. Quando «venit» igitur «plenitudo temporis» etc., «per quem maxima et promissa pretiosa nobis donavit, ut per haec» efficiamur «divinae consortes naturae». II Petr. primo capitulo. ‹Verbum› aeternum ‹vita est, et omnia in ipso vita›, ut dicit Evangelium. Et nota istud bene, quo modo prohibitio est in paradiso, ut vivere valeamus in omni volup¬tate, non attingere ‹arborem scientiae›. Arbor igitur vitae est ab initio plantata, in qua omnia sunt vita, quia ex ipsa fructus germinat vitae. Ad hanc arborem reverti posse promissio facta est nobis. Nota Evangelium Johannis: «Dedit <eis> potestatem filios Dei fieri» etc.; in fine eiusdem: «ut credentes vitam habearis in nomine eius». Item, ipse dicit: «Ego sum via, veritas et vita». Nota textum Ad Ephesios primo capitulo: «Memoriam vestri faciens in orationibus meis, ut Deus Domini nostri Jesu Christi, Pater gloriae, det vobis spiritum sapientiae et reve¬lationis in agnitionem eius: illuminatos oculos cordis vestri, ut sciatis, quae sit spes vocationis eius, et quae divitiae gloriae <hereditatis> eius in sanctis, et quae sit supereminens magnitudo vir¬tutis eius in nos, qui credidimus secundum operationem virtutis suae, quam operatus est in Christo, suscitans illum a mortuis, consti¬tuens ad dexteram suam in caelestibus supra omnem principatum» etc., «qui omnia in omni¬bus adimpletur». Etc.