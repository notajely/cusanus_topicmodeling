67r <A>m erssten zw reden von dem gepet des heyligen pater noster, den der allerhochst may¬ster vnser liber herre Ihesus Christus sein lieb junger gelernet hat vnd vns zw lecz gelassen hat, wie vnd was wir pitten sullen. Das sind so hoch wart, das all die lerer, die ye gewesen sind vnd ymermer geporen werden, den sin diser wart nicht aus gesprechen mügen, vnd wie wol sein junger die heyligen zwelfpoten nür horten menschleihe wart vnd gedachten, er war nür gar ein weyser mensch vnd wessten danoch an ims seins gotlichen wesen nicht vnd der maynung, die in den warten beslossen was. Man sagt von dem puech sentenciarum, das all schuellen vnd lerer fur das hochst puech halden vnd ist also, noch hald der pater noster tausentmal mer inn. Wann man fragt, was sein anfang ist, so sagt es, vonn wann alle ding ain anfang vnd ain wesen haben; vnd was darnach, wie alle ding von dem selbigen wesen aus gend, vnd darnach, wo alle ding wider hin kömen müessen. Das alles hat der pater noster inne vnd all vnser natdurfft vnd wes wir begeren mügen dar zue. Das daz war sey, das hat der herre Cristus Ihesus pewërt, daz hie kain peleyben nicht ist noch gesein mag, vnd das wir müessen von dem ellent in kurczer zeit trachtten zu komen zu dem ewigen, von dann die selle aus gangen ist. Das pewärt er mit der warhait, da er 67v durch die mart¬ter schied von der wellt, das kain peleyben hie nit wär. Das was vns nat, das wir ettwenn hieten, der vns den weg zaigt vnd lernet, den vil phy¬losophen vnd klueger mayster nicht vinden kun¬den vnd uil darnach gedachten mit grasser ar¬bait. Es was in aber alls vmb sunst, vncz pis das daz ewig wart kam aus dem willen got des hym¬lischen vaters her ab zu vns armen menschen. Das manig tausent jar verpargen was, das wart vns da offenwar durch sein ainigen sun vnsern herren Ihesum Christum. Von dem wart sand Iohanns der ewangelist geschriben hat: «Im anfanng was das wart, vnd das wart was pey got, vnd got was das wart». «Alle ding wurden durch es beschaffen, vnd an es ward nichcz beschaffen». Des nim ain eben¬pild: ain mensch hat ein wart in der gedachtnüzz willen zu reden, vnd ways doch nimand, was das wart sey oder nucz pringen werd, vncz pis es ausgesprochen wirt vnd geoffent. Erst wirt man innen, wie gut es ist vnd was nucz es pringt, vnd sagt es ain mensch dem andern vnd pringt nucz allen den, die es hören hin für. Vnd das ainig wart mügen tausent menschen alls wol horen alls ain mensch vnd ist auch in eins yeden men¬schen oren besunder gancz vnd gar vngetailt. Allso ist das ewig wart aus gangen aus dem wil¬len got des hymlischen vater, da durch wir ge¬weyst vnd gelernet werden, den weg zw gen von dem jamertal zu den ewigen freuden. Aber wie oder was du pitten sollt, des wirst 68r du alles vnderweyst; das dir natdurft ist zu sel vnd zw leyb, das vindestu vnder dem heyligen pater noster, den der obrist mayster vnser liber herr Ihesus Christus, des lebentigen gots sun, sein lieb junger gelernet hat vnd vns zw lecz gelassen allen den, die an in gelauben wurden. Ains mals sprachen die junger des heren Ihesu Christi: «Herr, lerne vns petten». Do sprach er: «Wenn ir petten wellt, so sprecht allso: [V]ater vnser, der du pist in den hymelen, geheyligt werd dein nam, zuekom vns dein reich, dein will geschech alls in hymel vnd in erd. Vnser tagleich prat gib vns heut, vnd vergib vns vnser schuld, alls vnd wir vergeben vnsern schuldigeren, vnd fuer vns nit in versuchunng sunder erlöz vns von vbel. Amen.» <D>as nun die wart des hochwirdigen gepets mügen verstanden vnd vnderbeist werden nach irer pedewttung, wie wol daz all lerer, die ye waren vnd ymer werden, den sin der daigen wart nicht ergrunden mügen noch kunnen nach menschlicher verstentnuzz, so ist vns doch not ettwas dauon zw wissen, alls wir des durch die heyligen lerer vnderweyst werden, was ir maynung ynnhallt got zu lob vnd zu hayl vnser sel etc. «Vater vnser» <W>as nu ain vater sey, das vindt man in der natur: das ein vater ist ain anfang ander ding, die aus im kömen oder fliessen. Der sun kumbt von dem vater, das zwey vnd die frucht von dem paum, das wasser von dem vrsprung vnd also yemer 68v fur vnd für. Got der vater ist ein vrsprung aller dinng, die in hymel vnd in erden sind, die erdacht mugen werden, kumbt von im alain, vnd ist doch driuelltig in der person vnd ist doch nur ains. Vnd aus ainem kumbt uil, vnd vil ist doch nur ains; wenn alle zal hat ainen anfankch mit ainem vnd mues sich enden mit ainem, vnd kain zal mag gancz sein, wo ains ab get. Ains ist vil, vnd vil ist doch nur ains: Got der allmechtig ist ains, vnd alle ding gent vnd komen aus im, das ist vil. Allso sind drew nur ains, vnd ains ist drew. Daz merkt allso: ains, ains, ains. Das vader wart ist ains, das hinder wart ist ains, das mitter ist ains, vnd die dreu sind doch nur ains. Ist das nit war? Es ist var tausent jaren vnd alzeyt ye war gewesen vnd ist auch ewy¬kleich war. Sand Augustin der heylig lerer spricht: «Frag den hymel, alle creatur vnd alle element, ob sy got sein oder von in selber ir wesen haben. Sy sprechen: nain. Von wann dann? Von got dem allmechtigen alain, der vns beschaffen hat». «Der du pist in den hymellen» <I>n den hymelen sind alle ding beslossen vnd haben ir wesen von den vir elementen, alls der mensch ein vernuftige sel von got, der im hymel ist, vnd den leichnam von der erden vnd den elementen. Nach der sel sey wir fur alle creatur got am nachsten. Dar vmb sull wir in er¬69rkennen, alls uil vns hie mugleich ist fur alle crea¬tur. Alain ros, esel, hunt vnd all andre vich vnd tyer sind auch von den vir elementen beschaffen alls wol alls der mensch nach dem leichnam. Es hat aber der vernufftigen sel nicht alls der mensch. Also ist yedes geordent von got nach seiner aigenschaft, yedoch nach seinem ambt vnd wesen, alls wir das an vnserm aigen leich¬nam haben, das ain yedcz glid hat sein ambt, dar zu es geordent ist. Also sol die sel got dem all¬mechtigen dienen vnd lieb haben durch die er¬kantnüzz vnd krefft der sel, anders mag er nichcz getun. Das aug sicht alle varb: rat, weys, swarcz. Die oren sehnt der varb nicht; so horent die augen nicht was man singt oder sagt. Aber die verstentnuzz inwendig in der sel vernymbcz, pehallcz vnd verstets, was dicz oder das ist, wie vnd wann alle dinng mit vnterschayd erkant werden. Vnd allso wirt erkandt poz pey guet, rat oder swarcz pey weys, vnd der schepher pey der creatur, die er peschaffen hat. «Geheyligt werd dein nam» Pey dem namen erkennt man alle ding, alls uil es erkant mag werden in solicher geleichnuzz, Peter vnd Paul, ains vnd das ander. Awer in dem namen des vaters erkennt man alle ding, es sey klain oder grozz. Wann got ist so volkomen, das nichcz grossers mag gesein. Es mag auch nichcz so klain sein, es sey got mit seinem gewallt dar inn. Des nim 69v ein ebnpild: got hat einem seniff oder magenkolbem solich kraft geben, das ir ains mit seiner kraft mocht alle diese welt erfül¬len. Wenn ains mag pringen tausent, vnd die tausent aber yedcz tausent, daz ist tausent tau¬sent, vnd wurd also so uil tausent ymer mer vnd mer, das sein die gancz wellt vol wurd. Da pey verstet man die grass mächtikait gots vnd seinen heyligen namen. Wie sol er aber geheyligt werden? Nu ist er doch vor heylig. Das ist also zuuersten: sein nam sol in vns geheyligt werden mit lob vnd mit ern hie, das vns verlihen werd, das wir in ewiklei¬chen mit allen engellen vnd heyligen loben vnd eren vnd mit in fröleich sprechen: «Heyliger, heyliger, heyliger her got sabahoth! Vol sein hymel vnd erden deiner eren. Gelobt sey got in der höch!» Vnd also wirt der namen gocz in einem yeden frumen kristen menschen hie auf erd ge¬heiligt, der da tut vnd volpringt den willen gocz. «Zue kom vns dein reich» <D>v solt nicht gedenkchen, das daz reich gotz zu dir köm. Nain, nicht also! Es ist, das die gnad des heyligen geists zu dir köm vnd dich weys vnd lerne, mit frid zu leben gegen got vnd deinen nachsten, das du also mit im veraint wer¬dest hie, das du komst zu dem reich, da ewiger frid vnd ainigung ist. Wildu das reich besiczen, so must du mit ainem 70r fridsamen herczen le¬ben, anders magstu da hin nicht kömen. Wenn «welchs reich getailt ist, das mag nicht pesten», alls in dem ewangelium des herren geschriben ist vnd gesprochen aus seinem gotleichen mund: ‹Ömne regnum in se diuisum desolabitur› etc. Das ewig reich gots vnd das reich diser wellt sind gar ver von ein ander. Well wir nu komen von dem zergankchleichen reich zu dem ewigen, das mues geschehen durch vnsern herren Ihe¬sum Christum vnd seinem heyligen verdinen vnd muessen alles daz entlich versmähen vnd aufgeben, ob es nat ist, alles das wir hie pesiczen durch gocz willen willikleichen: haut vnd har vnd das leben dar zue. Der künig vnd all fursten haben es hinder in lassn müessen, es sey in lieb oder laid. Alle ding sind hie vngeleich gemessen vnd getailt in dem gegnburtigen reich dieser werlt. Wann der leyb ist wider den geist, der pös mensch wider den guten, vnd wo zwytracht ist, da mag die lieb nicht gesein. Dar vmb mag es nicht besten. Aber in dem reich gocz sind alle ding veraint in der lieb, die ewikleich peleybt. Ja, so hald all ander tugent, der glauben vnd die hoffnung, end nement, so peleibt doch die tu¬gent der lieb ewikleich in dem willen gocz. «Dein will geschech alls im hymel vnd in erd» <A>lles das, daz innerst ist oder gesein mag, 70v das hat ein ausflus vnd geschicht nach dem wil¬len gocz. Es ist auch kain ding, es hab drey aign¬schaft aus dem ausflus der heyligen driualltikait: es hat sein wesn, sein kraft vnd sein substancz auf erden. Durch den ausflus wurkcht die kraft, das alle ding ains das ander gepiert vnd ains aus dem andern wächst nach dem willen gocz auch in dem hymel. Was hat der allmechtig got an gesehen, ee das er himel vnd erd vnd alle andre ding peschaffen hat? Gar nichcz. Er pedarf auch kains werchzeugs dar zue. Da er wollt, da was es geschehen vnd aus nichte. Das was der will gocz. Der willen gocz der sol in vns geschehen in wendig in der sel der vernuft vnd verstendikait, die wir von hymel haben enphangen, vnd in erd, das ist in vnsern leichnam, den wir von der er¬den haben. So sol vnser pitten vnd maynung sein, das wir hie an leib vnd an sel veraint wer¬den in dem willen gocz vnd in vns geschech vnd volpracht werd. Der mensch ist ein pesliessung aller creatur. Dar nach sol er leben vnd nicht nach dem fleisch. Das ist der esel, den sol die vernuft reyten pey dem zaum, das er sey nicht irrtrag ainen andern weg der verderbung. Vnd also geschicht der willen gocz in der erden, das ist in vnserm leichnam der ein erd ist, alls in dem hymel geschicht. 71r «Gib vns hewt vnser tagleich prat» <D>er mensch hat zwo natur, die sel vnd den leichnam, vnd ein yedes mues leben nach seiner speys vnd des prats, alls im zimbt. Vnd ir ydes mag an sein prat nicht geleben; wann wir sein wegvertig vnd pilgreim hie. Die sel bedarf des geistleichen prats, wann sy krank wirt von sün¬den zu sterkchung, auch wann sy vonn hynne schaiden mues zu einem geuertten. «Das ist das lembtig prat, das von hymel kömen ist». Das mues vnser gelait hin vnd wider sein, well wir genesn an der sel. Das prat hat got nicht geno¬men von Adam, wann er was verdampt. Er vnd all sein nach kömen waren menschen vnd mues¬ten sterben. Sullen wir nu wider zu genad vnd zu dem ewigen leben kömen, so muest got die menschhait an sich nemen, das der mensch mit got veraint wurd, daz ein mittler war zwischen got vnd dem menschen. Da ist ein frag, ob es not sey gewesen, das got die menschait hat an sich genomen. Ja, es was gar nat vns armen menschen zu der erledi¬gung. Awer got dem herren was sein nicht nat, er pedarf sein auch nicht, im ist auch kain nucz dar aus kömen. Wenn got ist ein alls volkomens gut, das er alle ding, die er peschaffen hat, hun¬dert mal pesser mocht machen an alle arbat. Aber sich selber mag er nicht pesser noch vol¬kommner gemachen vnd rasst in im selbs. 71v Aber was hat in dar zw pracht, das er mensch ist wor¬den? Nichcz anders wann die grass lieb, die er zu vns gehabt hat. «Alls wir von vnserm ersten vater Adam all sturben, also sein wir in Christo dem herren all worden erkukcht». Wir sprechen: vnser prat. Wir sein alle glider der heyligen krisstnleichen kirchen vnd werden gespeyst geystleich; wen die sel hat einen ausflus von got. Der speys sy leben, alls leypleich alle glider, die an dem menschen sind, henntt, vin¬ger, fuess, har vnd negel, nement ir speys, die weil sy zu samen gefuegt vnd mit dem leichnam veraint sein. Wirt es aber her dan getailt von dem leichnam, so mag im die speis nicht zu hillf komen von dem leichnam. Also ist es mit den geistlichen glideren der heyligen Romischen kir¬chen. Welchs glid hin dan geschaiden vnd ge¬schniten ist es sey mit dem pan oder keczerey, aller guettat mag im nichcz zu staten komen. Wir sprechen: gib vns heut vnser tagleich prat. Heut, nicht margen pin ich villeicht tad. Dar vmb gib vns hait, das wir nicht sterben; wan es ist ein prat des lebens. Das erkennen wir durch den glauben. Alls das naturlich prat leyt vor mein. Ich sich es wal, aber die kraft, die es in im hat, die sich ich nicht. Aber ich gelaub, wann ich es nem vnd das es den leichnam nert vnd speist, daz es war ist. Aber ein geleichnuzz des geistlichen prats: ein arczt gibt einem krankchen ain erczney, die in gesunt mag machen. Der krankch sicht noch wais nicht was das ist. Wil aber er der nicht nemen, er wiss dann ee, wie vnd von wew sy gemacht 72r wär, er mocht so lang zweyfeln vnd dar nach fragen, das er villeicht in der zeit sturb vnd versau<m>bt sich also selbs, dem doch mit solcher erczney wol gehollffen war worden. Dar vmb ist es gar sarghaft. Der solliche hoche dinng wil eruaren vnd wissen, vnd der das am aller minsten nicht wis¬sen kan noch mag, der nem ein peyspild pey einem fewr stain: der ist an im selbs kalltter na¬tur vnd ist grob vnd vinster zu sehen, noch hat er in im verpargen klares liecht vnd solliche hicz, das man da mit ein gancze stat verprenen möcht. Dar vmb ist es ein grasse torhait an dem menschen, die da wellen wissen solliche hoche dinng, wie daz vnd dicz gesein müg, vnd die doch das aller minst darin nicht kunen wissen, wie vnd baz got der herr ainer klainen mugken aigenschaft in irem wesen verlichen hat. Vnd so¬lich menschen gedenkchen nur auf sichtige, leip¬liche dinng, alls auf die speys vnd das man sicht vnd greyffen mag. Nain, nicht also! Du muest es geistleich fur dich nemen; wan die leipleich speis, die man sicht vnd greift, wiert verczert, nimbt ab vnd wirt gemynnert vnd ze nichte. Das tut die speis der sel nicht, die peleibt ewikleich; wann die sel sol ewikleichen leben. Dar vmb bedarf sy ewiger speis, der nicht myner wirt noch ab nimbt, nur sich tagleich mert. Des nim ein ebnpild pey einem klainen liecht: man zundet dauon ains, zway, zeh¬new oder hundert tausent, noch so wirt des nichcz dester mynner, wie uil man dar von nimbt. Nu zu reden von dem leipleichen prat. Gib vns heut vnser taglich prat. Wir sein glider Cri¬sti, er sey pabst, kayser, künig, der reich alls der arem. Es ist vnser, wir sein alle kinder gotes, vnd was wir 72v haben, das hab wir von got, der vnser aller vater ist. Dar vmb wer mer von got enphan¬gen hat, dann er zu seinem stand bedarf, vnd hallt es den armen var vnd den durftigen, dem der des gucz rechter erb ist vor got, dem hastu das sein var vnd pist ein rawber. Aber es weret dich nicht lanng vnd muest es doch lazzen, vnd es lazzt dich auch. Vnd es wirt villeicht einem andern von got, der ein pesser schaffer gots ist wann du, vnd verdient da mit das ewig leben, so du ewikleich vmb dein geytikait prinen muest. Wirt es dann einem posen, der es mit sunten vertuet, so ist dein pein dester grosser vnd meret sich tagleich ye mer von yeder sundt, alls lanng das gut wert. Vnd das ist nur gerett von den, die wolge¬wunens guet vbrigs vnd geytikleich inn behall¬tent vnd nicht aus gebent, alls der reich man tet, der in der hell begraben wart. Wie geschicht dann den, die ir gut vnrechtleich in ir gewallt mit abzukchen, mit pösen ambten abreyssen oder alfanczen zu wegen pringen vnd iren kinden des vil hinder in lassen, die es auch pehalten? Vnd ist zu fürchten, das seine kinder mit sambt im in das dritt oder vierd geschlächtt mit dem posen gut verdambt werden, die dir dort ewikleichen fluechen: ey wie wol hast du es dann geschafft, das du hie posleich vnd hart zw wegen pracht hast vnd dort auch ewigen jamer mit sambt den deinen leyden muest an endt etc. «Vergib vns vnser schuld alls vnd wir vergeben vnseren schuldigeren» Die schuld ist vnser vnd vnser ist die schuld, vnd nicht gots. Sol vnser schuld vergeben werden, durch wen sol das geschehen? Nuer durch Ihesum Christum vnd der heyligen kristnleichen kirchen wirt vns 73r vergeben all vnser schuld, wie gras, wie swär, wie lankch die sein. Vnd das ain mensch aller menschen sund getan hiet, wann es mugleich wär, noch wär die schuld alle gar klain zw schaczen gegen der parmherczikait gots vnd der schacz der heyligen kristnleichen kyrchen, daran sol der mensch nicht zweyfeln; vnd das der teufel mocht rew gehaben, der ein anfang ist aller sun¬den, sy mochten im vergeben werden: alls gros ist die parmherczikait gots. Aber von seiner hochuart wegen mag er nicht rew gehaben von aigner poshait. Was ist die schuld? Das ist keren vnd hinder sich treten von got willikleichen vnd wider die lieb des nachsten, der da ist ein kind gots; vnd got erczurnstu in seinen kinden. Wann du nicht vergeben wild deinem nachsten durch gots wil¬len, so wirt dir von got auch nicht vergeben, wann du pitest, das dir vergeben werden dein sünd, alls du vergeist deinen schuldigeren. Alls du wild deinem nachsten, also sol dir auch ge¬schehen vnd anders nicht. Dar vmb vergib, so wirt dir auch vergeben! Du wild das dir got vergeb, dar vmb daz du ain krissten mensch vnd getaufft pist vnd ein kind gots gehayssen. So tue alls dich dein vater gelernet hat: vergib deinem pruder ein klains, der auch ein kind vnd sun gots ist. Du hast dich verschuldet gegen got dem allmächtigen vnd deinem vater. Das ist gar gras; sol dir das vergeben werden, so vergib deinem pruder ein klains, das er nuer wider dich getan hat, seinem pruder. Die geistlichen recht weysent vns aus, wie grasse sund sey dem sun, der seinen vater laydigt. Es 73v ist vil grosser pein vnd puezz dar aufgeseczt, dann so er seinen pruder gelaidigt hiet. Die grassen vnderschaid be¬denkch vnd vergib, das dir vergeben werd. Sunst ist all dein guettat, dein allmusen, dein gepet, alles verloren vnd vernicht an die versuenung deins nachsten, alls vnser liber herr Ihesus Christus selb gesprochen hat: «hat dein pruder ettwas wider dich, so leg dein oppher nider vnd versuen dich mit deinem prueder!» «Vnd fuer vns nit in versuechung» Wir sein all hie in versuechung in diser werlt, von manigem veint werden wir versuecht. Dar vmb muess wir pitten vmb frid vnd gelaytt. Wann wir sein auf dem weg, das wir von dann sullen von dem ellend dieser wellt zu dem va¬terlant. Wer gelait hat, der get sicher; wer aber gelayts nicht pitt noch begert, der wirt offt ge¬fangen vnd kumbt zu schaden. Die da gewon¬hait zu sunden haben, die wandern an gelaitt vnd begent die sundrinng vnd werden verplen¬det mit der vinster der sund, das sy das war liecht nicht gesehen mügen. Das weicht von in recht alls die sunn vnderget, so kumbt die vin¬ster nacht. Der versuechung sind alls vil vnd so kreftig, das ein yeder mensch, er sey gut oder pozz, wol hillf pedarf von got, das er nicht verlassen werd in versuechung; wann wir berden stats ange¬weigt vnd versuecht von dem aigenen fleisch, von der wellt vnd von dem teufel. Den drein veinten mugen wir 74r gar hartt widersten, wir be¬durffen hillf von got; wenn er vns nicht verlas¬sen will. Aber wir muessen vnsern fleys auch tuen. Wolten wir nuer vasst pitten vmb hilff vnd doch nicht wellen von den sunden ablassen, so wurden wir von got auch verlassen. Man vindet laider uil menschen, die mit irem posen willen fur koment vnd peiten nicht, das sy versucht werden, vnd gebent sich selber in versuchung vnd wellen die stet noch gesel¬schaft solicher vrsach nicht meyden vnd alles, das in ein vrsach ist zu sünden. Der geit sich willikleich in versuchung. Wär das nicht ein torhaffter mensch, der sich seinem veint willik¬leich in die hennt gäb, dem er doch wol engen möcht? Er bedarf nicht sprechen, das in got verlazen hab. Er hat im aber seins willens ver¬hengt; wann got niemand vber seinen willen zu hymel haben wil. «Sunder erlos vns von ûbel. Amen» <E>s ist hie nindert ein stat, da nicht vbel sey. Wir sein nach dem fleisch Adams kinder vnd «von jugent auf zu vbel genaigt». Von vbel, das ist von sünden. Alles vbel ist die hell vol vnd poss vber alles pös. Es ist nichcz alls pös, man vindt doch ettwas gucz in im, dann in der hell ist nichcz gucz, nur alles vbel vnd alles pös an endt. Dar vmb sullen wir got den herren pitten, das er vns von dem vbel der sünden erlöss, die ain weg ist zu allem vbel, das ist die hell. Was ist von vbel? Das ist der hymel vnd die ewig freüd 74v vnd ewige wunn, vnd nichcz pessers ist noch gesein mag dan an der stat, da alles vbel ennd hat. Das verleich vs der allmachtig got durch seinen ai¬nigen sun vnsern herren Ihesum Christum mit der gnad des heyligen geysts. Amen.