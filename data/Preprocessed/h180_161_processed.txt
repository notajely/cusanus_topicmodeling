Cod. Vat. Lat. 1245 fol.56ra «Veniens offeras munus tuum.» In evangelio dominicae sextae currentis. Christus in monte docuit discipulos intellec¬tum legis et quis deberet censeri perfectus: qui ‹veniens offerat munus suum›. Evangelium: «Nisi abundaverit» etc. Primo considerandum quo modo in scribis et pharisaeis aliqua est iustitia, sed illa non sufficit christiano. Nam in scribis erat iustitia in verbo sicut in doctoribus qui interpretantur leges: non habent officium ut faciant, sed ut alios doceant quid faciendum. Et Christus exponit: «Super ca¬thedram Moysi» etc. Ecce quia dicit: ‹Quae di¬cunt scribae, facite; quae faciunt facere nolite› etc. Pharisaei facere visi sunt quia ‹decimabant mentam› etc. Sed quia lex non ducit ad perfec¬tum neque promittit regnum caelorum, sed fe¬licitatem sensibilis delectationis – Isaiae primo: ‹Pinguia comedetis› –, et pharisaei omnia facie¬bant ut apud homines magni viderentur ut ait Christus Matthaei 23o, ideo etc. Et nota quod, si etiam ‹abundasset iustitia› in illis, adhuc non sufficeret christiano exspectanti regnum caelorum; sed uti felicitas intellectualis quae est regnum caelorum, est abundantior fe¬licitati sensibili et nullus esse potest felix qui est iniustus, oportet igitur abundare iustitiam in christianis, secundum quod ipsi medio iustitiae exspectant felicitari. Nota de iustitia, sine qua anima non est ca¬pax gloriae: Exigit autem iustitia ut omnis dis¬pensatio credita fideliter fiat. Nam non quaeritur nisi fidelis. Et illi non debet esse cura quid sibi committitur quia in omni commisso si fidelis est, gratiam meretur. Et hoc explanatur in evan¬gelio de traditis talentis. ‹Omnia operatus est Deus propter semetipsum›. Hominem creavit cui donum addidit. Unum est donum vitae sen¬sibilis, et aliud addidit scilicet quod vivendo tem¬poraliter possit mereri vitam aeternam etc. Et hoc donum dedit proportionabiliter – nam uni¬cuique secundum respectum ad naturam. Sic ‹uni quinque talenta, alteri duo› etc. Iustitia igitur exigit ut hanc pecuniam domini fideliter dispen¬set quia nisi lucretur cum ipsa pecunia, non ac¬quirit gratiam domini. Et nota: Pecunia est domini; et lucrum ex pecunia Cod. Vat. Lat. 1245 fol.56rb non potest esse servi, quia quidquid servus acquirit, domino acquirit. Sed sufficit ser¬vo gratia domini. Unde ad Romanos Paulus vi¬tam aeternam gratiam et pacem dicit etc. Iustitia ergo abundans non concludit quod nobis detur regnum caelorum, sed quia iustitia in servo gra¬tiam meretur domini. Gratia igitur Dei est vita aeterna etc. Nota: Posset textus intelligi: ‹Nisi abundave¬rit iustitia vestra plus quam pharisaeorum› etc., ac si diceret: Cuiuslibet iustitia debet esse abun¬dantior quam iustitia ‹scribarum et pharisaeo¬rum›. Nam licet illi sint primi et teneant cathe¬dras, tamen non sunt omnes sancti, sed inter illos sunt sancti rari, licet status altior, ut pro¬batur per evangelium. Immo proportionabiliter plures eorum damnantur. Nam si ponamus ex popularibus et simplicibus tertia pars damnare¬tur, ex scribis et pharisaeis plus quam tertia pars; et ratio: quia secundum statum debet abundare iustitia, et ideo non sufficeret iustitia scribis et pharisaeis quae aliis inferioribus. Igitur quia ab¬undantior iustitia reperitur ibi et plures sunt oc¬casiones peccandi etc.