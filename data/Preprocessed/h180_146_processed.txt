Cod. Vat. Lat. 1245 fol.38vb «Reliquit eum diabolus, et ecce angeli acces¬serunt et ministrabant ei.» Docemur in evangelio de duplici spiritu, sci¬licet bono et malo, et quo modo bonus spiritus ducit spiritum hominis, ut fiat probatus et co¬gnoscat adversarii versutias; et cum miles factus fuerit et docuerit vincere, tunc accedit et servit ei. Est enim paedagogus ipse bonus spiritus pro¬ficientium et minister perfectorum. Paedagogus ducit discipulum, qui suae curae commissus est, Cod. Vat. Lat. 1245 fol.39ra ad scholas magistri, ut sub disciplina magistri vivat et proficiat, et ibi castigatur, quousque li¬bertas evagationis refrenetur. Et si aliquando in¬sequitur passiones naturae sensibilis, corrigitur; non tamen proficit, nisi se ipsum studiose ap¬plicet etc. Docemur autem diabolum esse temptatorem, qui quasi temptare dicitur, quando temptat igno¬rantiam alicuius. Nititur enim persuadere, ut igno¬rans id esse verum credat, quod est erroneum. Et immiscet se spiritui sensibili et animalitatis. Nam ille spiritus non habet alium discursum, nisi quod delectabile sibi iudicat verum. Sed «quae videntur, temporalia sunt». ‹Veritas autem permanet› in saeculum saeculi, a quo diabolus cecidit. Et sic rationalis natura, quae cecidit a veritate, facta est temptatrix. Diabolus temptator offert ea, quae mundi hu¬ius sunt, in quo principatum habet, ut in suo servitio habeat ‹heredes regni› caelorum; sicut eiectus magnus aliquis a regno aliquo in odium regis nititur avertere omnes regnicolas ab ob¬oedientia regis et sibi per quascumque vias sub¬icere – videmus in haereticis, qui nituntur omni diligentia avertere fideles a sana fide et suae sec¬tae unire, licet nihil utilitatis ex hoc consequan¬tur –; sicut inimicus, qui rebellionem procurat. Ex quo manifestum est spiritum diabolicum illum esse, qui tenet animas haereticorum alli¬gatas. Diabolus igitur ex invidia, quam habet de divino principatu, qui ipsum iuste eiecit de regno veritatis ad regionem ignorantiae, medio temp¬tationis studet omnes, qui ad hereditatem regni vocati sunt, avertere. Habet invidiam contra principem illum et contra fragilem humanam creaturam, quae vocata est ad possessionem re¬gni, de quo eiectus est. Non enim potest homini favere, ut adipiscatur gloriam, quam ipse angelus perdidit. Advertendum igitur ad textum evangelii, quod Christus ‹Deus et homo›, verus magister, in omnibus verbis et factis nos instruit, quo mo¬do ad filiationem Dei pervenire possumus; quemadmodum magister in scholis licet sit doc¬tor, legit pueris Donatum; non quod opus habe¬at, ut legat ad finem, ut doctior fiat, sed ut eos indoctos instruat lectionem ipsis necessariam, si ad doctoratum seu magisterium pertingere vo¬lunt. Unde sic fecit Christus, qui baptizatus est et ‹ductus est a spiritu Cod. Vat. Lat. 1245 fol.39rb in desertum› etc. Non habuit opus lotione qui «sine virili se¬mine» natus fuit, neque opus habuit, ut a fre¬quentia hominum recederet, ne lotus societate non lotorum coinquinaretur, neque opus fuit, ut exercitio belli caperet industriam vincendi et sic cum ‹principe tenebrarum› adversario veritatis confligeret. Sed haec omnia «ad nostram doctri¬nam» acta et «scripta sunt». Unde si ad hoc pervenire cupimus, ut ‹angeli› sint ‹ministri› nostri – qui scilicet angeli sunt om¬nium ministri, qui sunt filii Dei –, necesse erit nobis primo, quod simus loti ‹baptismate›, scili¬cet ‹sacramento fidei›, ut credamus posse nos ad filiationem Dei pertingere. Et haec lotio tollit omnem ignorantiam et dubitationem et ‹firmat spiritum nostrum in spe adoptionis filiorum Dei›. Deinde oportet, quod haec ablutio sit vera et non ficta. Et cum recipio in conceptu meo me futurum filium Dei, quod sine Sancto Spiritu fie¬ri nequit, «in quo clamamus Abba, Pater», quan¬do scilicet «sumus filii» eius ‹in spe›. ‹Ducimur igitur Spiritu Sancto in desertum›. Nam viluit iam oculis nostris omnis huius mundi pulchritudo, quando aspiramus ut filii ad re¬gnum ipsum Dei, quod est absoluta pulchritudo omnis pulchri. Intrare desertum non possumus deserendo il¬lecebritatem huius mundi dominante spiritu sen¬sibili et ignorantiae in nobis, qui est «de hoc mundo» et aliud regnum nescit. Oportet ut sit spiritus alterius regni et ‹spiritus veritatis, qui do¬cet nos omnia›. Postquam autem ‹ducti sumus spiritu tali bo¬no› ‹in terram rectam›, istam sensibilem deseren¬do, tunc abstinemus a cibatione corporali et ‹re¬digimus corpus nostrum in servitutem›, ut spiri¬tui nostro, qui capax est veritatis, serviat et sub¬sit, et facimus «corpus», quantum possibilius est, spirituale et conforme spiritui, ut sit aptum in¬strumentum oboediens sine rebellione et non ‹aggravans›; ut faciunt certi vermiculi graves et formicae, quae macerando se vertuntur in aves volatiles, deponendo molem gravedinis. Alae enim contemplationis non crescunt nisi in de¬serto. Dicit evangelium, quo modo depositio sar¬cinae carnis aggravantis fit quadraginta diebus. Sicut ferox animal domatur et fit tractabile, quando ‹ducitur› per hominem «in desertum», ubi scilicet non habet naturae suae libertatem, et per abstinentiam Cod. Vat. Lat. 1245 fol.39va cibi et somnii, et aliquod ani¬mal citius, aliud tardius, sic spiritus domat ani¬malitatem per fatigas, abstinentias, vigilias etc. Et si penitus omnis diligentia adhibetur in ‹qua¬draginta diebus et noctibus›, domatur animalitas ita, quod post hoc non est rebellio et poena oboedire; sicut videmus, quod homo, qui absti¬nuit a carnibus per quadragesimam, si postea vellet, posset diutius sine poena continuare. Sed oportet, quod non credatur corpori, licet videa¬tur domatum, quia de facili revertitur ad natu¬ram suam, sicut fit cum accipitre, qui in custodia habetur, ne neglecta disciplina evolet etc. Attende, quo modo evangelium loquitur: Quasi filii Israel de loco idolatriae Aegypti per mare ducti quadraginta annis in deserto perve¬nerunt in Jerusalem, sic Christus in suo corpore annum in diem vertendo hoc ipsum implevit etc. Attende etiam, quod quadraginta dies sunt mensura temporis, quo quis abstinere potest, quia dicit: «postea esurit». Nam alius tardius es¬urit, alius citius. Vera autem esuries, quae non foret medela, sed destructio instrumenti, est finis abstinentiae. Et nullum praeceptum ultra hunc terminum extenditur. Vera esuries est «necessi¬tas», quae «non habet legem». Et tunc refectio non debet esse gravans, sed potius allevians et iuvans spiritum. Deinde sequitur, quod postquam esuries ve¬nit, ‹accessit temptator›. Nam alias non foret temptator, si persuasio eius non foret cum aliqua luce rationis colorata. Esurientem enim posse iuste appetere panem et comedere verum est et in luce positum. Sed sub illa luce occultabat se temptator, ut dirigat appetitum non in cibum naturae necessarium, scilicet panem, sed in ci¬bum inflammantem carnem et ad pristinam re¬bellionem reducentem. Considera bene: Quotiens oritur tibi appetitus ad ea, quae non sunt de regno veritatis, totiens circumspicias ad temptatorem, quia cum omni tali desiderio se immiscendo accedere consuevit. Caute ergo circumspicias in omnibus huius mundi illecebris, quamvis non appareat aliquid minus iustum! Nam ‹latere› potest ‹anguis in herba›. Accessit enim temptator, quando esuries ad¬venit, et dixit: «Si filius Dei es.» etc. Temptavit eum, an esset. Ecce, ignorabat et tamen dubita¬bat ex multis coniecturis arguens, non tamen certus. Ideo temptavit etc. Et considera, quod esurientem temptavit de pane, ut minus se manifestaret. Et ecce, dubita¬bat, an esset filius Dei, licet sciret eum esurien¬tem. Non igitur haesitabat filium Dei esse posse filium hominis et esurire posse ut hominem, quia homo. Esurire igitur non certificabat eum non esse Deum. Sed quia Deus et homo, esurire potest et mutare lapidem in panem, quem com¬edat. Ideo in mutatione naturarum voluit de eo certior fieri. Et adverte, quo modo arguit temptator: «Si filius Dei es, dic ut lapides isti panes fiant.» Nam verbum filii Dei audiunt omnia, immo et ‹mortui audiunt vocem filii Dei›. Quando enim verbum Dei «vocat ea, quae non sunt», ut sint, «tamquam ea, quae sunt», cum vocare suum sit dare esse, tunc omnia oboedire necesse est. Lapides non ‹habent aures ad audiendum› hominem aut creatam potestatem, quia statuae lapideae ‹aures habent et non audiunt›. Nam ha¬bent aures per hominem factas, quae non audi¬unt. Deus autem loquitur lapidibus, et audiunt et oboediunt ei, quia non loquitur per extrinsecas aures, sed ut virtus intima essentiae; sicut cum homo loquitur manibus per verbum conceptus sui, ut se coniungant. Manus non habent aures, per quas recipiunt vocem, sed vis inest manibus, per quam manus sunt manus, scilicet anima, quae imperio voluntatis loquendo omnia perfi¬cit. Quando igitur vis infinita vult, tunc necessa¬rio omnia oboediunt. Considera, quo modo miracula maxime trans¬mutationum sunt opera filii Dei. Hinc si experi¬mur talia fieri per hominem, hunc filium Dei credimus. Sancti igitur, qui miracula super na¬turam facere probantur, inter filios et sanctos Dei computantur, si alias fideles reperiuntur. Attende, quo modo spiritus, qui tendit in fi¬liationem, postquam se quantum potuit ad filia¬tionem adaptavit, timere habet temptatorem, qui temptat eum per miracula etc. Jesus autem respondit per Scripturam temp¬tatori taliter, quod non potuit ex hoc certior fieri temptator, quando homo potuit sic respondere ex memoria humana. Dixit autem: ‹Scriptum est: Non in solo pane› etc. Ac si diceret: Tu me per panem temptas, quasi panis sit solum vitam praestans esurienti. Sed non Cod. Vat. Lat. 1245 fol.40ra est ‹solus panis›, immo ‹omne verbum Dei› vivificat. Si igitur dicere Filii Dei vertit lapidem in cibum seu panem, qui praestat vitam, multo efficacius verbum Dei est, in quo homo vitam accipit, sicut in verbo magistri pascitur anima discipuli cum sapientia. Confusus est temptator ex responso, quasi diceret Jesus: Non est opus Filium Dei esurien¬tem vertere naturas, ut vivat, quando ‹omne ver¬bum, quod procedit de ore Dei›, praestat vitam homini. Et adverte Moysen illud scripsisse, quod ver¬bum ex ore Dei procedens est vita vivificans. Et proprie est Verbum incarnatum, quia processit ex ore Dei, quando induit sensibilem naturam. Et quod hoc sit Verbum vitam praestans, ma¬nifestavit ipse Jesus Johannis 6o dicens de se ip¬so, quo modo ipse sit ‹panis vivus› praestans cre¬dentibus vitam, et sit verbum illud, quod est «spiritus et vita». «Spiritus» enim «vivificat». Sed ‹vita spiritus est verbum› etc. Postquam temptator esurientem in loco de¬serto temptavit – ut putabat convenienter de habendo panem via miraculi – et non profecit, immo temptatio se ipsam confudit, ut ex re¬sponso Christi manifestabatur, tunc ‹tulit eum in sanctam civitatem et posuit eum in altitudine templi et dixit›: «Si Filius Dei es, mitte te deor¬sum». Hoc non est aliud nisi quod spiritus, post¬quam accedit ad filiationem Dei, habet timere temptatorem, ne seducat eum sub specie sanc¬titatis ad altitudinem templi et vanam gloriam. Adiecit autem temptator, quo modo Filius Dei non haberet timere casum, postquam ‹scriptum est: Angelis suis mandavit› etc. Ecce, adhuc fatetur temptator Filium Dei posse habere corpus grave et ponderosum, et tamen in potestate eius esse suspendere pondus naturae aut duci manibus angelorum. Sed Jesus respondit: «Rursum scriptum est: Non temptabis Dominum Deum tuum.» Ecce, quam sapienter respondit ipsa Sapien¬tia. Nam Scripturam allegat contra Scripturam, scilicet quod, ex quo Filius etiam Dei potest ha¬bere corpus grave et potest gravitatem eius sus¬pendere et potest mandare angelis, ut sine lae¬sione ipsum deferant etc., tamen non debet temptare Dominum Deum, scilicet volendo ex¬traordinaria via deferri, quando ordinaria posset ad idem pervenire. Mandare enim angelis non est necesse, quando sine ipsis datur facultas per¬ficiendi. Nota: Suggestio diabolica, quae se ingerit, ut quis se dignum Cod. Vat. Lat. 1245 fol.40rb putet ad praeessendum et quod iam tantus sit, quod angelorum manibus porta¬bitur, quando exegerit etc., est superbia. Et hic spiritus superbiae se immittit sub specie lucis, quasi ad hoc vocatus sit in altitudinem, ut digne et sancte praesit. Sed non debet temptari Deus, et tunc temptatur Deus, quando quis quasi di¬gnior ambit etc. Deinde «assumpsit eum temptator in mon¬tem excelsum valde, et ostendit illi omnia regna mundi et gloriam eorum, et dixit»: ‹Haec omnia dabo tibi, si procidens adoraveris me.› Ecce temptationem de principatu mundi. Postquam enim de vana gloria principatus et al¬titudinis templi tamquam filius Dei temptatus est Jesus, temptatus est de principatu huius mundi. Et est advertendum, quo modo tempta¬tor, qui est «princeps huius mundi», offert regna sui principatus procidenti et adoranti eum. Ex quo capias, quod, si diabolus offert regnum mundi huius procedenti et adoranti eum, tunc Deus, qui est rex caeli, offert regnum caelorum procidenti et adoranti eum. Fortis est temptatio, quando homini, qui ad¬huc non est penitus in spiritu, sed in carne, of¬feruntur regna mundi carnis et gloria eorum; gloria enim est felicitas, quae appetitur, scilicet gloria regni: Et dum homo est de hoc mundo, non sapit alia nisi quae huius mundi sunt, et ponit felicitatem in gloria regni huius mundi. Unde nisi homo inceperit degustare filiationem Dei, facile acquiescit. Si autem ‹degustavit, quoniam bonus Dominus›, et vidit in raptu re¬gnum Patris futurum, spernit omnia, quae videri possunt oculo sensibili et solum adhaeret his, quae oculo mentis intuitus est. Et adverte, quia haec temptatio similiter ad explorandum, an Christus sit Filius Dei, pertin¬gebat. Vide, quod diabolus diligit «similis Altis¬simo» reputari. Et hoc est peccatum, in quo ma¬net ab initio. Nam procidere et adorare habet in se confessionem supremae reverentiae, quae Al¬tissimo tantum debetur. Voluit «similis» esse «Al¬tissimo». Unde, quia non potuit esse Altissimus, appetebat similis esse. Et quia nec hoc fieri po¬tuit, cum illa similitudo Altissimi, quae est ipsa maxima aequalitas, non est nisi Deus, cecidit igi¬tur in ‹regionem dissimilitudinis›, qui usque ad impossibile ascendere nitebatur; et nunc in hac ‹regione dissimilitudinis› non cessat hoc persua¬dere, ut saltem pro Altissimo veneretur, Cod. Vat. Lat. 1245 fol.40va quam¬vis non sit; sicut hypocrita studet omni conatu persuadere quibuscumque signis et nutibus, ut pro sancto veneretur, quamvis non sit, immo eo ipso, quod sic persuadet, ostendit se non esse id, quod affirmat; falsum se ipsum prodit et dam¬nat. Jesus autem blasphemum Satanam amplius pati nolens dixit: ‹Vade retro, Satana!› Ecce, temptator hic nominatur ‹Satanas, quia divisor› a veritate. Ecce potestatem verbi expel¬lentis principem omnium regnorum! Et respondit per Scripturam, quia «scriptum est: Dominum Deum tuum adorabis, et illi soli servies». Ecce, quo modo non est nisi unus solus Do¬minus Deus, qui est adorandus, et cui serviend¬um est. Sed non potuit temptator temptando nisi affirmare se non esse illum, quando dubi¬tans temptando inquisivit de Filio Dei. Sic fuit detecta deceptio. Et quando detegitur deceptio temptatoris, tunc desinit persuadere. Quare se¬quitur: «Tunc reliquit eum diabolus, et ecce an¬geli accesserunt et ministrabant ei.» Victo dia¬bolo accedunt angeli victori ministrantes.