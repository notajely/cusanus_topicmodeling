Cod. Siena Bibl. Com. G.XI.26 fol.39ra Sermo reverendissimi in Christo patris do¬mini domini Nicolai de Alamania cardinalis sancti Petri ad vincula, quando vestivit unum iuvenem in hoc monasterio. Incipit prologus. PROLOGUS Ut bene impleatur quod dicitur in Psalmo: «verba» «mea non praeteribunt», ad utilitatem religionis nostrae, ut bene instructi volentes re¬ligionem nostram intrare sapientiae et intellec¬tus et per consequens fervoris et devotionis augmentum consequantur, visum est mihi bo¬num et utile infrascripta in libro annotare, ne labilis hominum memoria ex hoc damnum in¬currat, si solum oretenus talem admonitionem perciperet. Explicit Prologus. Incipit sermo reverendissi¬mi domini domini Nicolai cardinalis habitus in monasterio Montis Oliveti ad quendam novici¬um, antequam eum vestiret. SERMO Ergo notum sit omnibus quod reverendissi¬mus in Christo pater et dominus, dominus Ni¬colaus, sanctae Romanae ecclesiae Dei et sedis apostolicae gratia cardinalis dignissimus tituli sancti Petri ad vincula, venit ad hoc nostrum monasterium Montis Oliveti die tertia iulii 1463, cum magna devotione a patre generali et omni¬bus aliis monachis hic exsistentibus susceptus fuit. Ipse autem cum duobus episcopis se co¬mitantibus et universa familia sua, donec in eodem monasterio fuit, valde laudabiliter con¬versatus fuit. Nam ita humiliter, devote, honeste et modeste se exhibuerunt, ac si religiosi forent stando in officiis divinis et in silentio, ita quod omnes monachi mirabantur, et ieiunando illis diebus, in quibus quattuor tempora occurrerunt. Et reverendissimus dominus cardinalis omni die celebravit, etiam quando venit et quando a nobis recessit. Unde cum in die sanctissimae trinitatis, quae occurrit tunc quinta die iulii 1463, pro sua reve¬renda mansuetudine et humilitate acquievisset deprecantibus monachis, ut missam maiorem ce¬lebrare deberet, et cum iam indutus vestimentis ad tantam solemnitatem condecentibus ante al¬tare maius in sede ad hoc sibi praeparata con¬sedisset, exorsus est sermocinando loqui, isto modo videlicet. «Quid petit iste adolescens, qui ante nos est genuflexus?» Et unus monachus, cui impositum fuerat, dixit: «Reverendissime domi¬ne, iste est unus studens, qui ex Bononia venit et peroptat effici monachus. Unde supplicat reve¬rendissimae dominationi vestrae, ut dignetur dare ei habitum noviciorum.» Et dominus car¬dinalis ait: «Quid dicis, fili?» Et ipse iuvenis re¬spondit: «Domine, rogo, peto et supplico vestiri sancto habitu noviciorum Montis Oliveti, licet sim indignus. Sed spero ita facere Dei gratia et istorum patrum orationibus suffragantibus quod ego efficiar dignus.» Cui dominus cardinalis ait: «Miror valde et ultra quam dico admiror quod talia petis, si scis et intelligis, quid petis. Et si tu nescis nec intel¬ligis, etiam miror, quomodo petis quae nescis. Et quia ignoramus, quo animo petas, an bono spi¬ritu ducaris, quod solum Deo patet, “qui est cor¬dium scrutator”, ut in capitulo Novit de iudiciis, sed quia puto quod ita nesciens petis quod petis – si enim scires, 39rb forte non peteres –, et hoc te ignorare non oportet, ideo volo tibi pandere, ex¬ponere et aperire, quid importat petitio tua. Et cum intellexeris eam, forte desistes a tali desi¬derio nec tam audacter et ferventer petes. Audi ergo et intellige bene, quid importet tua petitio, et postea, cum intellexeris, respondebis mihi, si vis assequi quod petisti. Petisti enim, si bene intellexi, tibi dari habitum noviciorum mo¬nachorum Montis Oliveti, quia deliberasti fieri monachus et monachus Montis Oliveti. Oportet ergo te ante omnia, si vis monachus effici, scire, quid importet nomen monachi, ut possis studere effici quod diceris et quod nominaris, ne falso utaris nomine, ne sis hypocrita et habeas solum nomen sanctitatis et non sis sanctus. Quin immo melius est monachum vel sanctum esse re ipsa et non dici vel nominari quam vocari et dici et non esse re ipsa et veritate! Quare ergo petis talem habitum, cum ex ipso non efficiaris melior vel sanctior, quia “habitus non facit monachum”, sed vita et conversatio pretiosa et laudabilis, ut in capitulo Porrectum de regularibus? Et scias quod ex ipso habitu, si as¬sumes eum, tibi non parvum onus imminebit, quia oportet quod unusquisque studeat esse, quod dicitur et vocatur, et faciat, quae nominis sui vocabulum importat. Unusquisque enim se¬cundum nomen suum, id est officii sui nomen, iudicabitur. Nam papa, qui dicitur ‘pater pa¬trum’, et episcopus, id est ‘super alios exsistens’, et presbyter, id est ‘aliis praebens iter’, et chri¬stianus a Christo – et sic de aliis breviter con¬cludendo –, omnes sui nominis significatum de¬bent imitari et sui officii vocabulum et eius vim exsequi et in factis suis habere ex eo proficiendi studium, iuxta illud Ciceronis in primo Offi¬ciorum libro sic dicentis: “Omnis enim quae de aliqua re suscipitur institutio debet a ratione et definitione proficisci.” Cuius morem christianissimus ille imperator Iustinianus imitatus, cum vellet de iustitia et iure tractare in libro Institutionum suarum, prae¬misit, quid sit ius. Et similiter iuris consultus tractaturus de testamentis in lege prima ostendit, quid sit testamentum. Quorum exemplo nos provocati, tractaturi de monastica vita praemit¬tere volumus, quid sit monachus. Et dico tibi, fili, qui vis effici monachus: De¬bes scire quid sit monachus. Monachus, sicut habetur XVI q. prima capitulo <octavo>, dicitur a ‘monos’, quod est solus, et ‘chus’, et ideo mo¬nachus debet solus esse, ut melius possit Deo vacare et orare, et in solitudine versari debet, ut liberius et quietius contemplationi caelestium et in societate angelorum sit intentus et in officio divino sit mancipatus. Sicut habemus in Vitis patrum quod fecerunt illi sancti patres et antiqui monachi, et sicut ha¬bemus de glorioso patre nostro Benedicto, qui stabat solus et separatus a turbis hominum et faciebat sicut scriptum est in libro Ieremiae pro¬phetae: “Sedebit solitarius et tacebit et levabit” se “super se”, quia dominus Deus 39va citius et li¬bentius venit ad mentem et ad animam, quae quiescit a tumultu separata, iuxta illud Oseae prophetae capitulo secundo: “Ducam eam in so¬litudine<m> et loquar ad cor eius”. Et multa alia adduci et allegari possent pro hac materia, quae et in veteri testamento et in novo habemus, et conclusive quod monachus debet esse solitarius et debet esse tristis, quia, ut dicitur in praealle¬gato capitulo Monachus q. prima, officium plo¬randi datum est. Debet autem monachus tribus de causis prin¬cipaliter plorare, licet sint aliae multae. Primo debet plorare peccata sua praeterita, praesentia et quotidiana et inevitabilia, quia “in multis” “of¬fendimus omnes”, ut dimittantur, iuxta illud: “Lavabo per singulas noctes lectum meum, la¬crimis meis stratum meum rigabo”, Psalmo 6o. Secundo debet plorare non solum monachus, sed omnes fideles christiani iuxta illud in evan¬gelio Matthaei capitulo 5o: “Beati qui lugent, quoniam ipsi consolabuntur.” Qui enim ad prae¬sens lugent et faciunt paenitentiam in futuro gaudebunt et laetabuntur in superna felicitate. Tertio debet plorare monachus propter magnam caritatem et amorem, quem gerere erga suum debet creatorem, quo in praesenti valle lacrima¬rum et in isto exsilio privatus est propter lapsum primi parentis. Et ideo dicere debet tristis monachus, immo et quaelibet fidelis anima cum psalmista: “Fu¬erunt mihi lacrimae meae panes die ac nocte, dum dicitur mihi cotidie: Ubi est Deus tuus?” Et alibi ait: “Renuit consolari anima mea”, scilicet de consolatione mundiali, et postea addit: “Me¬mor fui Dei et delectatus sum”, Psalmo 76o. Igi¬tur monachus debet esse tristis quoad mundum et terrena, quae contempsit et evomuit. Itaque non debet de eis quaerere gaudium, sed ‘exsultet spiritus eius in Deo salutari suo’. Sed esto quod ita facias, non sufficiet tibi, quia non solum petisti habitum monachi sim¬pliciter, sed etiam addidisti “Montis Oliveti”. Verum, quia vis et peroptas effici monachus Montis Oliveti, quid autem sit iste Mons Oliveti necessarium reor te intelligere. Nam diligenter attende. Legimus in evangeliis Matthaei capitulo 26o et Marci capitulo 14o quod locus, ad quem consueverat dominus Iesus ac¬cedere orandi causa, “praedium” et “villa Geth¬semani” vocatur. Lucas vero evangelista in suo evangelio capitulo 22o nominat praedictum lo¬cum “montem Olivarum”. Iohannes autem in evangelio suo vocat istum locum Montis Oliveti “hortum”, ut habetur in 18o capitulo evangelii eiusdem. Et sic habemus tria nomina pro isto Monte Oliveti. Considero etiam quod vocatur “Mons Oliveti” et non “Montes Oliveti”. Licet sint tres montes uniti, tamen unus dicitur et non plures, et quamquam tria sint nomina, una ta¬men est res atque essentia unaque substantia.» Tunc reverendissimus dominus cardinalis volvit faciem suam versus abbatem generalem et alios monachos, 39vb qui consedebant et astabant et dixit: «O patres et fratres mei, considerate quod hodie est gloriosa solemnitas sanctissimae trini¬tatis, de qua dicimus unam esse divinitatem, unam maiestatem, unam essentiam, licet tres sint personae: Pater, Verbum et Spiritus Sanctus. Et si angustia temporis non excluderemur, ego vo¬bis dicerem libentissime aliquid de tanta solemni¬tate ad laudem eius et vestri consolationem, quia ista est optima materia ad talem intelligentiam. Sed quoniam missarum solemnia sumus cele¬braturi et processionem facturi propter Teucrorum imminens bellum, ad praesens tali materia omissa redeamus ad propositum nostrum et videamus, quid significet iste Mons Oliveti, qui est vere “mons pinguis” et pretiosus, “in quo beneplacitum est Deo habitare in eo”. Et licet iste mons habeat tria vocabula, tamen una est res. Ideo de hoc non est modo curandum, ut habetur in capitulo Non omittit de verborum significatione. Et dico de isto Monte Oliveti. Considero tres monticulos et solum unus habet crucem, alii non, duo habent arborem olivarum a dextris et a sinistris. Ita mihi videtur vidisse, si bene conice¬re potui, et in ingressu huius loci superius ad arcem crucis et in claustro. In monasterio quo¬que ego vidi vexillum sanctae crucis super mon¬tem trinum et unum erectum cum olivis virenti¬bus foliis astantibus, et omnia ista aliquid signi¬ficant, aliquid indicant et important. Sed prius dico quod in hoc cognosco quod illi patres no¬stri, antiqui institutores et fundatores huius sanctae religionis fuerunt homines sancti et spi¬ritu sancto pleni ac magna prudentia praediti et a Deo magna intelligentia donati et illuminati, quoniam tam alta mysteria cognoverunt. Sed omnibus omissis dicamus de sancta cru¬ce, quae est erecta super montem, quam te oportet, fili carissime, si vis esse filius Montis Oliveti, assumere, ut facias iuxta illud: Qui “vult venire post me” “ tollat crucem suam et sequa¬tur me”. Ita ait dominus Montis Oliveti Lucae 9o capitulo. Cum sis igitur adolescens, non times portare crucem et quasi mori? Immo vero et mori mundo oportebit et Deo vivere renascendo denuo, quia nemo potest in regnum caelorum intrare, ‘nisi renatus fuerit’, iuxta illud Iohannis 3o ad Nicodemum, et alibi: “Nisi granum fru¬menti cadens in terra mortuum fuerit,” “non af¬fert fructum”, Iohannis 12o capitulo. Et ideo tu debes occidere animam tuam, si illam amas, ab¬negando te ipsum et crucem portando. Si vis esse in Monte Oliveti, prius efficiaris bona oliva, quae iuxta crucem stans habet folia virentia semper, et numquam ei cadunt etiam tempore hiemali. Ita te oportet esse bonam oli¬vam, licet fueris oleaster, sed iuxta beati Ambrosii sententiam super Lucam 19o capitu¬lo, ubi de Zachaeo tractat, modo 40ra inseraris in bonam olivam. Et si tu hactenus fuisti arbor in¬fructuosa et apta ad cibum animalium brutorum, modo convertaris et inseraris, ut facias fructum olivae pinguedine devotionis semper habendo viriditate<m> fervoris indeficientis, et ita eris ar¬bor digna collocari in Monte Oliveti. Et ut sis semper viridis et vivus in fervore devotionis, considerare debes, quomodo domi¬nus noster Iesus Christus ita perseveravit in monte isto oliveti in fervore devotionis cum pin¬guedine orationis quod, dum imminente sibi tempore passionis suae secundum humanitatem suae carnis in agonia constitueretur propter ima¬ginem mortis durissimae quam sufferre habebat, perseveravit in oratione et bona voluntate im¬plendi semper Patris voluntatem et pertulit su¬dorem sanguineum, qui, dum tantum angustia¬batur, numquam defecit aut fugit, sed potius se eis obviam obtulit, dicens: “Quem quaeritis?”, ut habes Iohannis capitulo <18o>. Ita et tu debes esse paratus et dispositus sem¬per ad ‘faciendum voluntatem Patris qui in caelis est’, etiam si te in cruce vellet extendere. Nam si “oportuit pati Christum”, multo magis “oportet nos per multas tribulationes” et angustias “in¬trare in regnum” caelorum, ut dicitur Actuum 14o capitulo. Ergo, si videns et considerans hos patres et fratres bene indutos et ex reditibus possessionum sustentari quasi sine labore dice¬res in corde tuo: “Ecce ego sic quoque faciam et vitam meam cum istis transigam et quiescam cum eis”, errares, fili, plurimum ac seducereris ac valde talia meditando decipereris, quia ait sa¬piens capitulo 2o: “Fili, accedens ad servitutem Dei” “praepara animam tuam ad temptationem.” Nota quod dixit: “ad temptationem” et non ‘ad requiem’. Et omnes sancti quanta passi sunt tor¬menta, ut securi pervenirent ad palmam martyrii, non possumus paucis explicare. Sed error noster est, quoniam ait beatus Augustinus in ser¬mone martyrum: ‘Nos volumus gaudere cum sanctis, sed tribulationes mundi nolumus susti¬nere cum illis’. Ideo modo vide, fili, si omnino vis tuam pe¬titionem implere et tuum desiderium prosequi, postquam intellexisti saltem pro aliquali parte, quid importet petitio tua. Nam adhuc multa es¬sent dicenda, sed haec sufficiant ad praesens. Respondebis igitur mihi, quid deliberas et si tu vis adhuc melius cogitare, quia forte, cum sis iuvenis, non bene cogitasti. Si enim non haberes virtutes de quibus dixi et solum nomen haberes virtutis et sanctitatis, postea non haberes prae¬mium et coronam, quae dantur bonis monachis. De quo quippe praemio et de sanctorum inef¬fabili gloria dixi nihil, quia praesumo te bene informatum et instructum, postquam te video ita animatum et ferventem et devotum ad talia one¬ra suscipienda, ut ex verbis tuis 40rb potest com¬prehendi. Tamen certum non habeo, quid sentias, propter ea quae ego dixi tibi. Et si tu diceres mihi: “Domine, ego satis intellexi ea quae di¬xistis et scio et confiteor me non habere ad praesens nec esse compotem in instanti posse assequi tales virtutes et significationes talium nominum, videlicet monachi Montis Oliveti, sed ego spero facere sicut ille, qui intrat studium litterarum divinarum mundanarumque aut qui alias artes mechanicas profitetur, qui non subito et repente perfectionem studii ac scientiae vel alterius artis quam arripit assequitur, sed paula¬tim et de die in diem proficit. Ita et ego ‘de virtute in virtutem’ intendo post hoc principium et assumptionem habitus sancti proficere et totis viribus studium novi hominis labore improbo, qui omnia vincit, arripere et diebus ac noctibus insudare iuxta meam possibilitatem, donec cum Dei adiutorio praedictas virtutes et alias, quae ad statum monachi erunt necessariae, opportune assequar”. Et ego respondebo tibi, fili carissime, quod hoc mihi placet valde et laudo propositum tuum ac commendo multum petitionem tuam, sed ad¬huc audi pauca quae restant. Si tu vis omnino super Montem Oliveti ascendere, oportet quod tu facias, sicut fecit dominus noster Iesus Chri¬stus, qui, quando voluit ascendere Montem Oli¬veti, assumpsit Petrum, Iacobum et Iohannem, neque solus ivit, sed solus oravit paululum se¬questratus ab eis, et ipsi sine eo remanentes sta¬tim obdormierunt. Unde postea excitavit eos dicens: “Vigilate et orate”, ne “intretis in tempta¬tionem. Spiritus quidem promptus est, caro autem infirma”, ut habetur Matthaei 26o capitulo. Ita et tu ascendere Montem Oliveti habens studeas habere tecum praedictos apostolos Petrum, Iacobum et Iohannem et nullo modo sine eis ascendas istum montem. Dico: primum habeas Petrum, qui est principalis in<ter> omnes apostolos, qui interpretatur ‘oboediens’. Et tu debes esse oboediens et in omnibus semper ob¬oedire his quae dicit sancta regula vestra, ita quod numquam quidquam temerarie praetermit¬tas, quin immo dico tibi fortius quod, si tu fa¬ceres aliquod bonum opus, quod contineretur in regula sanctorum Augustini vel Francisci, quod esset contra regulam sancti Benedicti, tu male faceres, licet opus illud in se bonum esset, nec esses oboediens. Et sic Petrum non habe¬res tecum. Ideo stude semper observare tuam regulam sanctam, videlicet beati Benedicti, et maxime, quia est valde laudabilis et probata atque in ec¬clesia Dei praecipua, et ista regula mihi pluri¬mum placet et multum commendabilis apparet ex testimonio beati Gregorii papae in libro Dialogorum secundo. Ideo, fili, studeas eam bene observare; quod optime facies, si feceris quod ait psalmista, 40va videlicet: “iumentum factus sum apud te”. Nam iumentum, quando sibi im¬ponitur sarcina, stat tacitum, non loquitur, non diiudicat quod sibi imponitur fenum aut palea, ligna vel lapides, sed patienter tolerat nec con¬queritur aut murmurat de quantitate aut qualitate sarcinae, etsi sit indiscreta, sed patienter portat, quantum potest et donec vires sufficiunt. Et ita tu semper oboedias maioribus tuis, quia oboedi¬entia quae imponitur ab eis a Deo imponitur. Ipse enim ait: “Qui vos audit me audit”, ut ha¬betur Lucae 10o capitulo. Et ideo numquam resistas eis, nisi contra fi¬dem aut contra Deum vel Dei praecepta expres¬se tibi aliquid faciendum imponeretur. Quod ta¬men non est credendum, quia ipsi praelati te¬nentur reddere rationem de ipsa oboedientia quam imponunt. Tu autem liber eris a reddenda ratione ex operibus quae ex oboedientia facies. Et ideo prompte, secure et sine mora semper oboedias. Et scito quod de cetero eris privatus tua voluntate et non licebit tibi ‘habere velle aut nolle’, ut habetur capitulo paenultimo et finali de sepulturis. Et de Petro, id est oboedientia, ista praemisisse sufficiat. Et cum Petro, ut dixi, oportet quod Iacobum habeas, qui Iacobus interpretatur ‘supplantator’, pro quo intelligitur sancta paupertas et volunta¬rius contemptus divitiarum mundi, quibus cal¬catur mundus et omnia quae in mundo sunt. Et isto modo pauperes supplantant divites, eos vi¬delicet qui divites fieri cupiunt, et magis etiam in isto mundo gaudent et laetantur pauperes volun¬tarii quam divites, quia divites semper sunt in angustia propter ipsas divitias acquirendas seu acquisitas custodiendas. Pauperes vero mente quiescunt “tamquam nihil habentes et omnia possidentes”, ut ait apostolus ad Corinthios II capitulo 6o. Similiter oportet quod cum Petro et Iacobo habeas Iohannem, quia necesse est quod cum oboedientia et paupertate habeas castitatem, quae per Iohannem, qui fuit virgo, interpretatur. Quam nempe castitatem non ad tempus sed continuo et usque ad mortem inclusive servare habebis, quoniam tu nunc Dei templum efficie¬ris. Et dicit apostolus: Qui “templum Dei vio¬laverit, disperdet illum Deus”, ad Corinthios I capitulo 6o. Et scias quod tria ista vota, oboedientiae, paupertatis et castitatis, ita sunt sibi annexa, quod et papa, qui omnia potest, super his dis¬pensare non potest. Potest namque dispensare quod quis non sit monachus et ad saeculum red¬eat, sed non potest dispensare quod quis sit mo¬nachus sine oboedientia, paupertate et castitate, ut in capitulo Cum ad monasterium de statu mo¬nachorum dicitur. Et ideo, si aliqua praedictarum virtutum quas tecum assumes aliquando impugnaretur et ad¬versitatem patereris, non mireris nec timeas, sed cogita et memento quod praedicti discipuli Petrus, Iacobus et Iohannes obdormierunt, quando Deus ab eis secessit, et hoc, quia ipsi neque alii sine dubio nihil possunt facere sine Domino. Et ideo Dominus 40vb ad eos rediens de¬dit eis remedium opportunum et necessarium dicens: “Vigilate et orate”, ne “intretis in temp¬tationem”. Itaque, fili, facito iuxta consilium Domini: ora, ne intres in temptationem, et ora instanter, ut Dominus concedat tibi gratiam exsequendi et perficiendi quod peroptas, quia omnino sine ipso nihil possumus facere ‘nec sufficientes sumus ex nobis quasi ex nobis bonum cogitare, sed sufficientia nostra ex Deo est’, ut ait apostolus ad Corinthios II ca¬pitulo 6o. Et attende, fili, quod oportet te orare Deum inter alia, ut det tibi gratiam perseverandi, quoniam, ut ait Gregorius: “Virtus boni ope¬ris est perseverantia”. Et ideo praecepit Domi¬nus, ut habetur Levitici 3o, quod cauda ponatur in sacrificio. Aliter non esset opus tuum Deo acceptum. Parum enim valet bonum principi¬um, bonum medium, si non sequatur finis bo¬nus. Et ideo gloriosus doctor Ambrosius ait in sermone pontificum: “Lauda” “navigantis feli¬citatem, sed cum pervenerit ad portum. Lauda ducis virtutem, sed cum” ductus “est ad trium¬phum”. Unde, fili, si habes animum adimplendi prae¬dicta, ego quoque adimplebo desiderium tuum et dabo tibi sanctum habitum. Si autem non ha¬bes talem animum, ‘non ponas manum ad aratrum, quia, si postea retrospiceres, non esses aptus regno Dei’, ut in capitulo de voto, ‘cum melius sit viam Domini non agnoscere quam post agnitam retroire’, ut in capitulo Dilectus de apostatis. Ultimo dico tibi quod, esto quod habeas bo¬num animum et bonam voluntatem cum istis patribus in isto loco sancto vivendi sancte et devote in orationibus, ieiuniis, disciplinis, divinis officiis et cum omni sanctitate, tamen finis tuus non debet hic fieri, sed omnia praedicta facere debes ad finem placendi Deo et gratiam eius adipiscendi ac perveniendi ad illam gloriam et felicitatem inenarrabilem, pro quibus omnibus non solum austeritas paenitentiae istorum pa¬trum assumenda esset, sed etiam martyrium et omnes cruciatus pro nihilo sunt computandi, quia “non sunt condignae passiones huius tem¬poris” brevissimi “ad futuram gloriam” perpetu¬am et aeternam, ut ait apostolus ad Romanos capitulo 8o. Et miraris quod nihil dixerim tibi de illa gloria et superna beatitudine, quia tempus non sufficit ad dicendum tot et tanta, quia omnino credo de hoc te esse bene informatum, prout superius dixi, et praecipue, quia solum mihi dictum fuit, ut dicerem tibi “dura et aspera, per quae itur ad Deum”. Tu ergo, fili, modo respondeas. Quid dicis? Visne tu amplius cogitare super negotio isto? Responde mihi, quid sentias ex his quae dixi tibi. Loquere audacter, ne timeas.» Tunc iuvenis, qui erat ante eum genuflexus, respondit hilari vultu et devoto aspectu cum gra¬vitate et omni modestia: «Reverendissime domi¬ne, ego quasi per annum super hac materia co¬gitavi et tandem deliberavi iam sunt menses sex, et consideratis considerandis statui et firmavi propositum meum, et inspirationem divinam ex¬secutioni mandare decrevi in tantum quod, si summus pontifex vellet me promovere ad epi¬scopatum 41ra vel cardinalatum in casu, quo ego vellem desistere a proposito meo, ego nec prop¬ter hoc nec propter aliam mundi prosperitatem desisterem. Et etiam si mihi diceretur: Si istam voluntatem non postponis, caput tibi amputa¬bitur, ego collum extenderem cito dicendo: Non timeo propter Deum mori. Ita Dei gratia firmus sum in bono proposito serviendi Deo.» Tunc dominus cardinalis volvit ad dominum abbatem et dixit: «Et ego commissione, auctori¬tate vestra et licentia et nomine vestro dabo ei sanctum habitum vestrum noviciorum ordinis vestri.» Et statim iuvenis exuit se vestibus sae¬cularibus suis et devote recepit sanctum habi¬tum de manu reverendissimi domini cardinalis. Qui post traditionem habitus cum lacrimis ex devotione tanti fervoris deosculatus est iuvenem et ait: «Tu vocaberis nomen meum, videlicet Ni¬colaus, id est frater Nicolaus, qui interpretatur ‘victoriosus’. Et sic esto victoriosus contra Satan et eius machinationes, quoniam ‘non est nobis colluctatio adversus carnem et sanguinem, sed adversus potestates et principes’ etc.» Et postea praedictus iuvenis vixit valde de¬vote, ferventer et laudabiliter per tres menses vel circa, ita quod omnibus gratus erat. Et postea acerbissima infirmitate flagellatus fuit et quievit in beato fine ac valde devote obiit. Prius cum quadam gloriosa visione consolatus fuit et illam suo patri spirituali manifestavit et horam sui ex¬itus praedixit. Et sic gloriose in caelis ivit. De quo laus Deo in saecula saeculorum. Amen. Explicit sermo reverendissimi domini domi¬ni cardinalis sancti Petri in vincula taliter com¬positus in monasterio nostro principali Montis Oliveti.