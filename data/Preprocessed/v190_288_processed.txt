277va «Qui me invenerit inveniet vitam et hauriet salutem a domino»; Proverbiorum 8o et in lec¬tione officii missae. Salomon de sapientia loquitur, quam omnia creata praecessisse per hoc ostendit, quia per sa¬pientiam omnia creata sunt. Prior igitur erat om¬nibus, et ideo aeterna. Sed ipsam dicit conceptam. Hanc conceptionem intelligo modo quo intel¬lectus concipit seu de se generat verbum inter¬num. Sicut si quis primo invenisset numerum et per illum omnia numerasset, numerus ille fuisset conceptio rationis seu intellectus; et quia ante omne numerabile, ideo non fuisset quicquam numerabilium, quare nec tempus nec aetas nec 277vb saeculum nec duratio nec substantia nec quanti¬tas nec quicquam omnium numerabilium. Prin¬cipium enim numerabilium nihil est omnium nu¬merabilium seu principiatorum suorum. Numerare est ratiocinari. Omnia quae bene fiunt per rationem fiunt. Sic dicit hic Salomon Deum per rationem seu sapientiam omnia cre¬asse; nam appendere seu ponderare, mensurare, determinare, ordinare, locare, quae in creaturis experimur praecessisse situm universi, illa prius in ratione concepta fuerunt. Et dum in esse cuncta prodirent, unica lege omnia subsistebant, scilicet gravia circa centrum, levia in circumferentia et media in medio. Gravia fuerunt in ratione sine gravedine et levia sine levitate et omnia non nisi ratio. Sed dum exive¬runt via creationis, ut fierent creaturae, aliquae sunt factae sensibiles, aliquae intellectuales, ali¬quae vitales, et ita consequenter. Sic enim ratio exigebat, sicut in simplici conceptu rationis pic¬toris est homo, in quo conceptu non est pes pedaliter nec manus manualiter, sed omnia una simplex ratio. Dum autem pingitur, licet exem¬pletur ab illo immortali conceptu, tamen ratio exigit caput habere suam distinctam formam ad corpus proportionatum et pes suam, et ita de singulis. Et si debet esse bona pictura, oportet quod per rationem sit facta, ita quod sapientia et ratio pictoris perfectam artem habentis bene re¬splendeat in tota imagine et simul in qualibet parte eius. Sapientia igitur seu ratio est, ‹sine qua nihil factum est et in› qua omnia sunt ipsa «vita», quia tempus in ratione illa est aeternitas et bre¬viter creatura est creator. Omnia autem per hoc subsistunt, per quod in esse prodeunt. Unde patet quod omne bene subsistens in ratione subsistit, uti bene declarat Salomon; nam consilia sapientum et bonum re¬gimen, quod rem publicam conservat, non habet aliunde suam bonitatem nisi a ratione. Quando enim a ratione deviaret, iret in interitum. Sapien¬tia igitur omnibus praestat vitam seu durationem. Inter omnia autem creata, quae sunt in sen¬sibili mundo, non est nisi homo capax verae sa¬pientiae. Animalia vigent 278ra multa industria, ut sic vivant; nam venationem faciunt, ut vivant. Sed illa venatio terminatur in vita sensibili, ad quam ordinata est. Homo vero duplicem habet vena¬tionem, unam animalem, aliam intellectualem. Venatur enim ut vivat animaliter et similiter ut delectetur seu vivat intellectualiter. Delectatio est motus vitae. Sic experimur, ut bene dixit Aristoteles, nos naturaliter scire desiderare et non solum habere visum, ut consequamur ea quae conferunt ad conservationem huius vitae, sed etiam ut rerum differentias sciamus. Et quanta est delectatio in apprehensione veri, sciunt speculativi. Dicit Salomon sapienti¬am delectari esse «cum filiis hominum». Omnia enim propter hoc creata sunt, ut glorificetur creator. Ideo sapientia delectatur esse cum filiis hominum, quia tunc cognoscitur et glorificatur. Apprehensio igitur sapientiae est apprehensio finis et felicitas atque vita aeterna, quia est appre¬hensio artis omnipotentis et artis vitae immortalis, sicut si quis mortalis artem assequeretur, quae praestaret vitam et laetitiam immortalem. Bene dixit Salomon: «Qui me invenerit inveniet vitam et hauriet salutem a domino.» Inveniri igitur pot¬est, scilicet dum sic quaeritur quasi vita; nam nisi sic quaeratur, non reperitur ut vita. Mirabile est hoc: sicut quaeritur, ita invenitur. Si igitur tu cre¬dis quod sine ipsa non possis vivere et quod potius mori velles quam ipsam non adipisci, sic¬ut homo potius mortuus esse vellet quam carere ratione vel quod esset lapis, tunc omnia consilia inveniendi ipsam accipis et custodis omnia man¬data, etiam si difficillima videantur, et abstines ab omni immunditia et malivolentia, quia scis quod ‹in malivolam animam non intrat sapien¬tia›, et regulas omnes evangelicas, quarum obser¬vantia promittit inhabitantem sapientiam, stric¬tissime observas. Et quis est ille dominus, de quo loquitur Sa¬lomon in verbis thematis, dum dicit: «et hauriet salutem a domino»? Certe ille est qui est salvator et vocatur dominus Iesus. Iesus enim salvator salvat. Ab illo haurit salutem, qui quaerit salutem in sapientia; nam ipse est incarnata seu huma¬nata sapientia, «per quem» Deus «fecit et sae¬cula». Iesus Filius 278rb Dei creatoris eandem habet artem creativam seu omnipotentem, quam habet Pater. Ars generatur ab intellectu. Pater intellec¬tus aeternaliter habuit sapientiam seu artem creativam. Creavit in tempore hominem Iesum per artem creativam, quem ad artem ipsam vo¬cavit. Omnes homines participant de arte crea¬tiva assimilative, sed Iesus artem ipsam assecu¬tus est. Et hoc donum, quod sibi Pater dedit, est «maius omnibus», quia non per partem neque ad mensuram, sed in plenitudine, ut quaecumque videret facere Patrem, ipse etiam facere posset. Sicut pater carnalis naturaliter generat filium et cum hoc dat sibi eandem naturam generandi, sic Deus Pater creavit Iesum et cum hoc dedit sibi eandem artem creandi; nam sicut Pater vivificat quos vult, ita dedit Filio, ut possit vivificare quos vellet. Et quia venit, ut nos doceret viam ad ap¬prehensionem Spiritus sui, scilicet «Spiritus sa¬pientiae» et immortalitatis, tunc ab ipso haurire debemus salutem sicut a domino salutis. Nos autem haec legimus de virgine gloriosa; nam qui ipsam sic inveniet ut matrem salvatoris, ille inveniet in ipsa vitam, et hauriet salutem a do¬mino Iesu salvatore, filio suo semper benedicto. Quia supra habetur hominem capacem sa¬pientiae, quae praestat immortalitatem, velles forte scire, quomodo hoc experiri posses. Dico: multis modis; nam tu habes spiritum liberum et qui opera naturae et carnis non sectatur ex ne¬cessitate. Corpus animale ea quae animalia alia appetunt etiam appetit, scilicet comedere, luxu¬riari et cetera. Spiritus vetat, quia opera carnis saepe contrariantur munditiae et religioni seu consuetudini, et maceratio atque ieiunium et ve¬recundia in operibus animalitatis, ut in mingen¬do coram aliis et in luxuriando et cetera. Et ita ratio vetat, ne homo sequatur animalitatem. Etiam in spiritu, qui immunditias et peccata abominatur, experimur capacitatem sapientiae et immortalitatis esse, quia ad ea inclinatur spiritus quae sunt incorruptibilia, et amplectitur illa, uti videmus in artibus. Capit enim 278va artem immorta¬lem, scilicet numerandi, ut traditur in algorismo, et mensurandi in geometria, et ita de omnibus. Et hoc non posset facere nisi haberet animam, quae de particularibus corruptibilibus experi¬mentis se posset ad universalem talium rationem convertere et ita artem acquirere. Posse autem se convertere ad universalem par¬ticularium rationem est signum quod anima quae hoc potest non est alligata corruptibili instrumento corporeo, sicut sunt organa sensuum, et ideo est capax scientiae et artium et sapientiae, quae sunt separatae a particularibus corruptibilibus. Et hinc non perit anima, quando corpus perit, cum ab eo non dependeat, sicut perit visus oculo de¬structo cui alligatur; manente adhuc virtute in anima posset ipsa scilicet videre oculo reparato. Experimur etiam imaginationem altiorem sen¬su, quia subtilius imaginamur «etiam re absente» quam sentiamus. Sed imaginatio saepe errat circa veritatem, sicut dum imaginamur antipodes cade¬re. Unde est potentia subtilior, quae corrigit ima¬ginationem, scilicet ratio quae dicit quod cadere illud esset grave ascendere. Ideo concludit eos non posse plus cadere quam nos ascendere. Ad¬huc ratio discursiva saepe errat, et hunc errorem corrigit visio intellectualis, prout in libello De beryllo tangitur. Et quia anima nostra habet ocu¬lum, per quem intuetur in principium, quod om¬nem contrarietatem antecedit et ita omnem cor¬ruptionem, tunc est incorruptibilis. Corruptibilia enim corruptibili oculo, composita composito, materialia materiali et simile simili attingitur. Sic incorruptibilia incorruptibili, simplicia simplici, immaterialia immateriali videntur. Ex quo habes intellectum esse simplicem et incorruptibilem, quia videt simplex et indivisibile omni modo di¬visionis creaturarum primum principium et in ipso omnia principiabilia, sed ipsum nullum om¬nium principiatorum; de quo ibidem. Adhuc anima intuetur per habitum fidei iuxta doctrinam salvatoris ultra naturam intellectua¬lem, et est ultimum in quod intellectus elevari potest, et miracula sunt quae attestantur 278vb medio fidei intellectum ad omnia credibilia posse pro¬cedere et operari. Et ita facile intelligi potest per considerantem intellectum non esse sensum, quia multa senti¬mus quae non intelligimus et e converso, et clau¬sis oculis et dum nihil audimus, nos intelligere possumus. Et ita anima per hoc quod est alligata corpori sentit, per suam vero essentiam ut in se est, scilicet ut est separata ab animatione illius corporis, est quodam modo absoluta a particu¬lari contractione et intuetur in principia univer¬salia contracta et capax sapientiae et vitae im¬mortalis. Intellectus dum intuetur in vim cognosciti¬vam sensuum, quomodo illa, ut dependet ab or¬gano deficiente et ut est vis animae, non deficit, quia restituto organo sentit ut prius sine eo quod nova potentia seu vis sentiendi creetur, sic videt quod in imaginativa contingit, scilicet quod or¬gano minus apto anima rationalis minus aperte imaginatur, et quomodo ad tempus perdit homo memoriam organo impedito et post recuperat. Ita in rationali anima manet vis memorativa, li¬cet cesset ab actu, quem sine apto organo exer¬cere nequit. Sicut scriptor sine penna scribere nequit, ita vis ratiocinativa deficit actu organo deficiente, sed manet in intellectu. Unde cum intellectus non utatur in visione sua organo sen¬sibili, quando intelligibilia intuetur, sed tantum tunc, quando sensibilia, tunc sensibili utitur or¬gano, et quando imaginabilia similiter, cum sint sensibilis naturae, sic et quando rationabiliter discurrit et movetur, cum inter ea discurrat, quae a sensibilibus hausit – in his enim utitur sensi¬bilibus organis secundum plus et minus subtili¬bus et ad exercitium aptis –, in visione autem intelligibilium, quae non sunt in aliquo sensibili signabilia propter excessum simplicitatis et in¬contrahibilitatem absolutae naturae illius, non utitur alio organo sensibili, sed sua tantum sim¬plicitate conformis naturae intelligibilium, non deficit igitur illa vis visiva in intellectu. Et cum non dependeat ab organo, tunc nihil ipsam pot¬est impedire, quin libere semper videre 279ra possit. Sicut si oculus et vis visiva animae esset idem, scilicet ipsa anima, numquam ex senio vel indis¬positione membri visio pateretur detrimentum. Adhuc attende intellectum intueri in rationes et iudicare, quae ratio vera et quae concludit im¬mortalitatem, et quae non. Videt igitur immorta¬litatem suam, quando videt rationem unam pro¬pinquius ad apprehensionem eius accedere quam aliam et in una ipsam praecisius relucere et ostendi quam in alia. Hoc autem iudicium non posset intellectus habere, si penitus sui ipsius immortalitatem non videret. Videt igitur intellec¬tus se immortalem, quando videt nulla ratione formabili seu signabili ipsam sic explicabilem, quin melius et praecisius possit explicari et os¬tendi. Iudicat igitur rationem ex visione immor¬talitatis et non e converso immortalitatem ex ra¬tione. Et si aliqua ratio concluderet immortalita¬tem, adhuc hoc foret incognitum, nisi intellectus sic iudicaret, nec intellectus in eo iudicio videret in rationem tantum, sed in veritatem, secundum cuius conformitatem in ratione repertam iudici¬um faceret rationem veram. Videtur igitur om¬nibus recte ponderatis intellectum non in ratio¬ne, sed in se videre incorruptibilem naturam suae simplicitatis. Deinde considera quod haec virtus intellec¬tualis nequaquam est a generante; nam si esset a generante, sequeretur naturam et condicionem aliorum, quae sunt a generante. Sicut enim ocu¬lus naturaliter se habet ad colorem et sensus ad obiectum, ita de intellectu dici oportet, scilicet quod non libere se haberet ad volendum, me¬morandum et intelligendum, sed quod per na¬turam necessitaretur aut quod per hominem ali¬um necessitari posset, cuius contrarium experi¬mur, quia liber est ad amandum vel volendum et intelligendum et cetera. Item non senescit sicut sensus; ideo non est a mortali et corruptibili. Videmus enim senio¬res, dum sensus deficiunt, vigere in intellectu et sapientia. Item homo saturatur et ad terminum pervenit in his quae habet a generante, quia aliquando non vellet nec videre nec audire ea quae videt aut audit. Sed non sic de intelligere et velle; 279rb semper enim vellet id quod intelligit plus intel¬ligere et quod amat plus amare et cetera, et mun¬dus totus non sufficit sibi, quia non replet desi¬derium intelligendi eius sicut obiectum unum sufficit sensui. Nihil igitur sufficit intellectui nisi Deus, a quo habet esse et cuius est imago; nam viva imago, vita intellectiva non potest quietem nec in se nec in alio aliquo habere, sed solum in exemplari ut in sui ipsius principio, causa et veritate. Adhuc si anima esset a generante, omnia opera sua forent naturalia, et nullum morale opus posset habere, scilicet iustitiam, prudenti¬am. Unde pater non generat filium prudentem per suam prudentiam, et filius non est naturaliter prudens, sed habet spiritum a Deo, qui est capax immortalis virtutis, quia est a Patre immortali. Si enim homo esset naturaliter virtuosus, omnis homo esset virtuosus sicut omnis homo risibilis. Intellectualis natura est spiritualis et ideo inge¬nerabilis. Si enim generabilis, ergo et corrupti¬bilis; sicut dum de pane fit caro, species panis corrumpitur et caro generatur. Sed species na¬turae spiritualis non potest sic corrumpi sicut species naturae corporalis, quae habet subiectum et materiam diversarum specierum capacem. Adhuc ultima et potissima ratio quod anima rationalis non est a generante est quia habet fi¬nem propter quem est altiorem quam sit esse formam hominis, scilicet intelligere et amare Deum et cetera. Est igitur intellectus a creante. Quomodo, si anima est creata de essentia Dei? Solutio: Deus, ut vult Avicenna, non agit aut creat per aliquod accidens, cum in eum non cadat, qui est simplicissimus. Non enim agit ut ignis per calorem, sed agit ut calor calefaciens ex sua essentia. Sed non communicat se via contractionis, cum sit simplex et imparticipabilis et impermi¬scibilis, sicut radius solis nulli foeditati est per¬miscibilis. Manet igitur Deus absolutus et volun¬tate sua creat, sicut rex voluntate sua creat offi¬ciales et lege immobili movet omnia. Et dum dat esse officialibus et rectoribus, imprimit volunta¬te sua suam similitudinem imperii in rectores, ut sint suam similitudinem 279va imperialem parti¬cipantes veritate imperiali imparticipata apud ipsum manente. Sicut si sigillum imprimeret su¬am similitudinem in cera, non forent litterae in cera de essentia litterarum sigilli incommunica¬biliter, sed forent similes litterarum essentiali¬um. Deus enim suarum rationum similitudines imprimit. Sic communicat naturae intellectuali et cetera. Et attende quod similitudo infinitatis Dei, sci¬licet cum Deus sit actu infinitus vigor, reperitur in intellectu modo quo similitudo infinitatis est capax ipsius vigoris, sicut similitudo aeternitatis, quae est tota simul actu. Ideo posse semper plus et plus intelligere sine fine est similitudo aeter¬nae sapientiae. Et ex hoc elice quomodo est viva imago, quae se conformat creatori sine fine. Id¬eo docibilis et cetera, ut alibi habes.