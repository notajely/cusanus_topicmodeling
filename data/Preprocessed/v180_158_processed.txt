Cod. Vat. Lat. 1245 fol.54ra «Paraclitus autem Spiritus Sanctus», «qui a Patre procedit», «ille vos docebit omnia» etc. Evangelium alibi habes, ubi vide. Attende primo, quo modo Christus loquitur semper, sed ille, qui «suggerit» «omnia», est «Spi¬ritus Sanctus». Verba enim Christi sunt talia, quod non intelleguntur, nisi ubi est Spiritus Dei. Ac si lumen solis consideres, quae est tanta, quod non potest capi in oculo humano, nisi ille oculus sit quodam altiore lumine confortatus, quam sit spiritus visibilis humanus. ‹Dicitur Paraclitus et consolator› seu advo¬catus. ‹Indigemus nos qui sub tempore sumus con¬solatore, quia ex transmutatione humorum cor¬poris oritur mutatio voluntatis et inclinatio ad peccatum, et diversis flagellis atterimur›. Ideo Spiritus Sanctus consolator nobis datur. Item ‹mittitur nobis Spiritus Sanctus, ut cer¬tificet nos de regno caelesti, ut ait Apostolus: ‘In quo signati estis Spiritu promissionis sanctae, quae est pignus hereditatis nostrae.’ Nam, si in die mortis illud pignus habuerimus, hereditate ae¬terna privari non poterimus, immo ipsam secure intrabimus›. ‹Perditur pignus hoc peccato› etc. Item, ‹quo signo scimus nobis Spiritum mis¬sum? Dicitur: Per amorem caritatis, qui sic est a Spiritu Sancto, quod semper est cum ipso. “Nam caritas Dei diffusa est” etc.; sed alia dona, puta sapientia, fides, spes etc. possunt haberi sine Spiritu Sancto, non caritas.› Item, ‹quo signo coniecturali deprehendo me esse in caritate? Responsio: Per operationem delectabilem, si sci¬licet deCod. Vat. Lat. 1245 fol.54rblectabiliter propter Deum operatur quis, signum est ipsum habere virtutem caritatis. Boni operationes diliguntur. Diligitur ille a Deo› etc. Item considera, ‹quo modo est ‘Spiritus veri¬tatis’, non mendacii. Unde superbi non habent illum spiritum, quia volunt apparere id quod non sunt, et similiter mercatores etc., haeretici› etc. Et nota, quod potentia est donum et gratia. Sed ‹qui superbit ex potentia, abutitur gratia et non habet ‘Spiritum veritatis’. Sic pulchritudo est quaedam gratia, sed homo abutitur illa per luxuriam; et pecunia est quaedam gratia, sed homo abutitur ea per avaritiam› etc. Nota quod, sicut ille qui rem laudat penitus omni sensu incognitam non potest bene intel¬legi, quia ‹nihil est in intellectu, quod prius non fuit in sensu›, si contingeret, quod ostenderetur res laudata sensibiliter, tunc omnia priora, quae auditu recepit quasi fide, inciperet visu attingere, et quae prius capere non potuit, nunc clare vera esse conspiceret. Christus ‹evangelizavit› ea, quae non sunt istius mundi, sed alterius. Et ob hoc spiritus ho¬minis huius mundi, quamdiu non fuit ‹indutus virtute ex alto›, non potuit capere doctrinam Christi. ‹Virtus› autem illa «ex alto» immissa in spiritum hominis est «virtus Altissimi», scilicet «Spiritus Sanctus», quam receperunt apostoli die hodierna. Et tunc intellegebant omnia, quae Christus evangelizavit. Puta ac si quis praedicasset de manna, scilicet quo modo est cibus in se habens omnem delec¬tationem ita, quod sapor eius complicet omnis gustabilis gustum, carnium, piscium, leguminum etc., quia talis sapor habens in se omne id, quod voluerit degustans, numquam fuit alicui cogni¬tus. Ideo non capitur talem cibum esse, licet cre¬datur dicenti. Esto igitur, quod sapiditas illius cibi immitta¬tur salivae ita, quod gustus immutetur aut at¬trahatur ad apprehensionem eius, tunc intuetur illius veritatem, quod prius fide percepit. Ecce, ad talem gustum non sufficit quod or¬ganum sit sanum, puta lingua et spiritus sensiti¬vae virtutis subtilis et clarus, sed requiritur et¬iam, quod in eo generetur sapor ignotus. Homo fuit totus carneus et privatus omni sanitate spirituali, et Christus venit et de sanan¬do hominem Cod. Vat. Lat. 1245 fol.54va omnem curam egit, et primo hominem sanari posse usque quo aeternam vitam adipiscatur evangelizavit, et quo modo homo se parare debeat, et gustum vitae perditae per ori¬ginale peccatum recuperare instruxit. Deinde, quis cibus talis vitae foret propalavit. Non pot¬erant homines hunc cibum, quem numquam de¬gustarunt, intellegere, nisi ‹consolator Paraclitus›, manens scilicet sapor illius cibi, descenderet in linguas, quo veniente in apostolos ipsi omnia in¬tellexerunt. Paulus ad Hebraeos 6o: «Gustave¬runt donum caeleste, et participes facti sunt Spi¬ritus Sancti.» Prima Petri 2o: «Sine dolo lac con¬cupiscite, ut in eo crescatis in salutem.» ‹Si ta¬men gustastis quam dulcis est Dominus.› Psal¬mista: «Gustate et videte quoniam suavis est Dominus» Gregorius: ‹Gustato Spiritu desipit omnis caro›. Sic ait Apostolus de illo dono Dei, scilicet Sancto Spiritu, quod ipse Spiritus adiuvat «infirmitatem» nostram, ad Romanos 6. Et est spiritus, qui efficit quem doctum scribam, de quo Christus dicit: Propterea ‹omnis scriba doc¬tus similis est regno caelorum›, «qui profert de thesauro suo nova et vetera». Comparat autem Christus Spiritum Sanctum in anima fonti sali¬enti in vitam aeternam et ventri, a quo fluunt flumina. Nam est vis motus delectabilis vitae. Dicitur Spiritus Sanctus digitus ostendens ve¬ritatem, ad cuius contactum intumescit venter. Concipit enim et intumescit affectus ex eius contactu. Considera, quo modo species magnetis habet essentiam, virtutem et operationem. Ab essentia generatur virtus, ‹ab utroque procedit› operatio. Virtus praedicat essentiam, sed non potest capi, nisi per operationem explanetur. Ferrum est ab illa specie. Magnes enim est ‹principium seu mater› ferri. Species seu forma magnetis trahit ad se ferrum, sed non nisi spe¬cies a forma et virtute procedens mittatur ad ferrum. Postquam spiritus ille missus est ad fer¬rum ita, quod ibi maneat, tunc movetur ferrum in illo spiritu ad virtutem et essentiam magnetis, et prout movetur magnes sic et ferrum. Nam spiritus magnetis iunctus est spiritui ferri ita, quod nexus est indissolubilis. Et non movetur magnes ad motum ferri, sed e converso. Et licet magnes distet per medium lapidis seu laminae aureae vel argenteae a ferro, tamen hoc non impedit spiritum subtilem magnetis. Et Cod. Vat. Lat. 1245 fol.54vb considera, quo modo ferrum induit for¬mam magnetis per fortem unionem ipsius cum magnete adeo, quod opera facit quae magnes, sicut qui ‹induunt Christum›, per ‹inhabitan¬tem Spiritum› Christi in eis efficiuntur christi¬formes. Considera, quo modo acus sequitur motum calamitae in compasso, et subtracta calamita quiescet motus acus se figendo versus septen¬trionem seu polum caeli, ubi est punctus caeli, super quo movetur caelum, licet ipse punctus quiescat. Haec similitudo videtur valere ad aliqualem intellectum Spiritus Sancti. Nam forma magnetis est ut Pater caelestis, qui est forma formarum. Virtus est ut Filius, operatio ut Spiritus Sanctus. Et hic Spiritus ‹mit¬titur› et «vivificat». Ferrum enim sine motu est mortuum, sed vivificatur veniente spiritu tali, et non movetur nisi ad principium. Unde sibi venit «vita» illa, ut moveatur. Et si ferrum audiret virtutem magnetis prae¬dicantem de forma sua admirabili, quae dedit sibi esse, quo modo et dare posset ei motum vitae, non caperet ferrum verba virtutis, quia nullum cognoscit motum, nisi ut grave movetur deorsum; et motum alium, qui est attractionis, non posset intellegere, nisi spiritus attrahens missus doceret. Item, in absoluta essentia attractiva video at¬trahentem et eius virtutem atque nexum, et tota essentia est spiritus. Virtus autem ‹induit› for¬mam quasi ‹formam› ferri, ut omne ferrum ad se ‹trahere› possit. Sed non potest aliquod ferrum attrahi, nisi spiritus attrahentis Patris mittatur in ferrum, mediante quo spiritu Pater attrahit ad Filium omne quod venit ad Filium. Postquam essentia attractiva est aeternitas ipsa et vitaliter per Spiritum suum attrahit spiritum hominis praemortuum eum vivificando, tunc spiritus ille, qui missus est ad spiritum hominis, est ‹donum› et ‹pignus› perpetuae unionis ad vitam, cum spi¬ritus sit nexus, quo spiritus vivificatus nectitur vitae attrahenti etc. Et nota, quod nisi in ferro foret vis, cui vis attractiva magnetis posset uniri, numquam mo¬veretur ferrum ad magnetem: amor sapientiae, quae dici potest caritas sive essentia attractiva sive bonitas. Communicare enim se, prout amor et ‹bonum, quod est sui ipsius diffusivum›, et lux se communicant, est ad se attrahere. Sapientia Patris induit naturam humanam, ut Patrem os¬tenderet, Cod. Vat. Lat. 1245 fol.55ra et hoc fecit Verbo. Sed nisi Spiritus Sanctus – qui et caritas seu amor sapientiae ‹a Patre procedens› – in spiritum hominum missus fuerit – scilicet sapor sapientiae, gustata enim sapientia caritas est –, non movetur spiritus ho¬minis nec vivificatur verbo sapientiae. Nota bene, quod reperitur vis attractiva in omni re in similitudine sicut in Deo. Omnis enim res conatur in sui similitudinem aliam tra¬here, et hoc non est nisi se communicare. Nam omnis forma est bona, et quia bona, diffundere se conatur. Sed quia omnis forma formata seu creata non est per se bona, sed participatione boni per se, sicut nec per se forma etc., ideo non attrahit ad esse, sed ad similitudinem suae for¬mae. Deus autem attrahit ad se, et oritur esse participatum, scilicet similitudo divini esse, quod tamen est esse substantiale. Reperitur etiam inter ea, quae sunt differen¬ter, differentia attractionis. Nam sicut magnes usque ad unionem sui attrahit ferrum et diffun¬dit in ferrum virtutem attractivam, sic reperiun¬tur lapides, licet rari nobis sunt, qui attrahunt aurum, alii argentum etc., alii carnem humanam, ut scribunt veteres. Immo fertur fructum quen¬dam esse, qui si applicatur naribus, attrahit spi¬ritum totaliter de corpore. Sed spiritus rationalis non ponitur in motu, nisi attrahatur a spiritu, qui non est de hoc mundo sensibili, sed de mundo intellectuali, scilicet caelesti seu divino. Verbum enim Dei sive Sapientia Patris mediante Spiritu Sancto, quem immittit in spiritum rationalem, attrahit et ponit in motu ipsum. Sapor enim sa¬pientiae immissus in gustum rationalis spiritus diffundit caritatem in animam. Nam non potest suavitas illa et dulcedo sapientiae non amari per rationem, cum sit vita eius. Unde, uti ferrum attractum per spiritum ma¬gnetis amorose quasi ad vitam movetur, sic et ratio ad sapientiam. Sed quanto fuerit ferrum magis subtile et purius, tanto velocius et intimius adhaeret. Sic ratio, quanto absolutior et spiritua¬lior atque clarior et a cura carnis atque ab omni alia concupiscentia separatior, tanto intimius et velocius atque ardentiori caritate sapientiae ad¬haeret ita, ut fiat unus spiritus cum ea. Quae autem ferrum impediunt, ne moveatur ad ma¬gnetem, sunt quae non sinunt spiritum magnetis iungi spiritui ferri, uti est Cod. Vat. Lat. 1245 fol.55rb rubigo ferri, foetor alii et spiritus diamantis, quae in anima dici possunt triplex spiritus huius mundi, scilicet aeruginosae avaritiae, foetidae luxuriae et potentis superbiae. Considera, quo modo Spiritus Sanctus de¬scendit in igne in figura linguarum in apostolos. Nam cum apostoli missi essent ad evangelizand¬um regnum Dei et ad hoc opus erat ignito elo¬quio, immo vehementer ignito, ut sic spiritus hominis desiderio regni accensus ipsum capere posset, quod aliter haberi nequit, ideo sub tali figura descendit. Et scias, quod evangelizans lingua ignea non est sine Spiritu Sancto. Impossibile enim est, quod verbum ardeat sine caritate, et impossibile est, quod caritas sit sine Spiritu Sancto. Et im¬possibile est, quod Spiritus Sanctus sit sine sa¬pientia. Nam est sapor sapientiae. Et impossibile est, quod sapientia sive verbum sit sine eo, cuius est sapientia, scilicet Patre. Tota igitur trinitas operatur in vere evangeli¬zante. Ita ait Veritas: «Non enim vos estis, qui loquimini, sed Spiritus Patris» ‹mei› etc. Elocutio enim Verbi Patris est Spiritus Sanctus, in elocu¬tione est Verbum Patris, et elocutio non est nisi nexus Verbi cum Patre. Nota: Christus nos docet, quo modo parare nos debemus, ut Spiritus Paraclitus in nos veni¬at, scilicet ‹servare mandata› eius uti filii Dei et ‹petere a Patre›, qui dat Spiritum bonum, et se¬dere atque avide exspectare quousque ‹induamur ex alto›, et pro certissima fide tenere, quod ‹Pa¬ter nobis eum mittet›. Nota, quo modo ad dilectionem Dei sequitur dilectio proximi. Exemplum de acu, quae est in compasso. Habet spiritum caritatis a magnete, et movetur ad motio¬nem ferri. Ferrum est proximus. Compatitur ei.