Cod. Vat. Lat. 1245 fol.33vb «Benedicta tu in mulieribus». Et maxima causa benedictionis subiungitur: «Et benedic¬tus fructus ventris tui, Jesus Christus». Cantat ecclesia hodie: «Nativitas gloriosae virginis Mariae ex semine Abrahae de tribu Juda, ex clara stirpe David.» Dicit gloriosa Virgo in Magnificat, quando Elisabeth eam dixit «benedictam in mulieri¬bus»: «Suscepit Israel puerum suum recordatus misericordiae suae, sicut locutus est ad patres nostros Abraham et semini eius in saecula». Unde patet, quod in eo semine, ex quo ipsa ex Abraham prodiit, fuit ‹semen promissum, scilicet Christus›. Fuit autem semen illud in potentia seminis, de quo Virgo gloriosa, et adeo propinqua po¬tentia, quod semen ex Abraham per Isaac pro¬missum et per omnes nominatos in evangelio continue purgatius usque ad conceptionem gloriosae virginis transmissum recepit in ipsa Virgine ultimam perfectionem, ut iret de po¬tentia in actum. Et possunt illa legalia, quae ad mundifica¬tionem sunt divina revelatione instituta, intel¬legi eapropter observata, ut semen illud reci¬peret continuam purgationem ex successione. Non debuit autem semen illud medio ‹concu¬piscentiae carnis› de potentia explicari, si de¬buit esse purgatissimum. Concupiscentia enim ex peccato exorta semini ex concupiscentia exorto ita inhaeret, ut semen illud concupis¬centiam non dimittat in supposito ab eo pro¬creato. Item benedictio, de qua Elisabeth, quae ait «benedicta tu in mulieribus» etc., est principa¬liter in hoc, quia ‹fructifera et christifera›, ut sequitur «benedictus fructus» etc. Et ipsa Maria in Magnificat hoc fatetur di¬cens: «Ecce enim ex hoc beatam me dicent omnes generationes». Et Deus, postquam «be¬nedixit» primis parentibus, dixit: «Crescite et multiplicamini et replete terram». Ex quo patet, quod benedictio illa est fe¬cunditas. Fecunditas autem in virginitate est maxima. Una enim mulier fecundior est alia, et citius Cod. Vat. Lat. 1245 fol.34ra et fecundius potest mediante viro in actum quam alia. Illa autem, quae sine viro potest ex seipsa fecunditatem explicare, super omnes est benedicta. Nota, quo modo epistola tibi servit, ut at¬tingas, quo modo totum aedificium respicere videtur, quod ‹sapientia fecit sibi domum›. Item, quo modo sapientia fecit sibi matrem, ‹sapientia facit sibi domum›, ut mediante domo acquirat sibi delectationes etc. Sapientia dixit, quo modo ‹deliciae suae forent esse cum hominibus›. Et quia non potuit delicias huma¬nitatis extra humanitatem habere et homo non acquirit humanitatem nisi ex humanitate ma¬tris, ‹partus est pars ventris›. Hinc fecit sapien¬tia sibi matrem, ut posset in ea respicere na¬turam humanam et sic ‹deliciari cum homini¬bus›. Textor per sapientiam facit sibi pannum, ut ex illo possit indui ut alii homines. Quanto textor est sapientior, tanto facit pannum me¬liorem et nobiliorem, ut possit secundum gra¬dum nobilitatis vestiri. sapientia nobilitat. Qualem autem pannum fecit sibi ipsa Sapien¬tia absoluta, quae praecedit omne aurum, om¬nem nobilitatem, et cui nihil potest compa¬rari? Et ibi de nobilitate humanitatis Mariae etc. Quando sapientia absoluta creavit omnia, libenter creasset aliam sapientiam sibi aequa¬lem, et non potuit capacitas reperiri. Unde creavit omnia, ut faceret monetam eiusdem valoris etc., ut alibi. Item de aedificatore, qui «aedificavit sibi domum». etc. Et nota de Joseph, quia «faber lignarius». Item de Eva, quae dicta est ‹mater viven¬tium› secundum conceptum ex Adam. Maria mater illuminatorum et regeneratorum secun¬dum conceptum ex spiritu. Eva nos generat animalia terrestria huius mundi, Maria caele¬stia etc. Omnes regeneramur in spiritu, per spiritum et Mariam, ut simus ‹fratres› Jesu et ‹cohaere¬des›. Maria est ecclesia etc. Considera bene: Secundum historiam nativitatis Virginis tunc Joachim non fuit fecundus, sed impetra¬vit fecunditatem per orationem. Oratio prae¬supponit fidem. Quod Anna non fuerit sterilis, patet ex historia. Ipsa enim genuit ex tribus maritis tres Marias. Isaac fuit natus non ex ste¬rili patre, quia Abraham post Cod. Vat. Lat. 1245 fol.34rb ipsum habuit plures filios ex Cetura, sed ex nonagenaria ma¬tre ex fide Abrahae etc. Item Christus dicitur ‹ex semine Abrahae› natus, et Virgo ‹sine semine› dicitur eum con¬cepisse. Hoc intellege per exemplum virgae Aaron, quae abscisa ab arbore ‹floruit sine alieno humore›. Unde ‹semen Abrahae› dige¬stum in Joachim, ‹ex qua nata est Virgo Ma¬ria›, habuit intra se ‹florem›, scilicet poten¬tiam propinquissimam ad semen illud propin¬quissimum fructu. Christus dat nobis exemplum, quo modo ar¬bores non possumus iudicare nisi ex fructu. Sic igitur, si attendimus, qualem fructum no¬bis attulit Virgo, et tunc laudabimus eam per¬fecte, quia ‹vitam genuit nobis›. Item Adam sic creatus est, quod in eo fuit semen eorum, qui «de terra». Maria sic nata est, quod in ea fuit semen caeleste, scilicet ex quo Christus sumpsit humanitatem, qui «de caelo» venit. Item, quo modo Virgo gloriosa fide conce¬pit filium et quo modo haec generatio est si¬milis generationi divinae, ubi tanta est fecun¬ditas Patris, quod ipsa fecunditas ex se ipsa generat. Sic fecunditas in virgine. Nota coincidentiam, quia ‹Mater et Virgo›, ‹semen Abrahae› «sine virili semine». Legitur in Genesi, quo modo ‹Deus quievit die septimo, quia complevit opus suum sexto die›. Sex luces creatae per Sapientiam, et ‹quiescit in septima›. Et illa septima est Chri¬stus, in quo quiescit et terminatur creatio. Sexta dies est, quae est capax lucis sapientiae, quia natura rationalis humana. Nota bene, quo modo tota natura humana in Adam, ubi masculinitas complicabat femi¬neitatem etc., ut alibi. Unde, sicut Eva fuit in Adam et ex illo ‹sine semine› educta est ‹mater viventium›, sic de Maria Christus. Maria enim erat illa mulier, quae ‹circumdabat virum›, qui est Christus. Et sicut Eva vocatur prima ‹mater viventium›, ita Maria secunda mater. Nam ipsa Maria no¬men sortitur ex secundo Adam, scilicet ‹viro, quem circumdedit›, sicut prima ex Adam ‹vi¬rago›. Nota bene, quo modo Maria potest dici «li¬ber generationis Jesu Christi», et hoc ideo, quia Christus dicit: «Scrutamini scripturas». In quibus vos ‹vitam habere› creditis, illae de me sunt. Efficiuntur enim homines docti ex libro. Si liber Legis facit seu generat in studioso pe¬ritiam Legis, tunc liber Cod. Vat. Lat. 1245 fol.34va Sapientiae sapien¬tiam. Sapientia est Christus, ‹filius Mariae›. Sic ipsa est «liber generationis». Item ipsa est ut materia seu elementum lit¬terarum. Nam ex elementis fit verbum etc. Item nota de ‹lammina auri›, in qua erat nomen Dei, et pontifices ‹in fronte› portarunt. ipsa virgo est aurum, de quo elementum litte¬rarum, et nomen Dei induit illa. Nota, quod si semen tritici seminatur in terra pluries, ut plus et plus in bona terra me¬lioretur et in fine sit optimum, illud triticum censeatur ‹semen Abrahae› et terra optima corpus Virginis gloriosae. Et sic quasi ex tri¬tico panis, cuius portio recipiatur et conver¬tatur in corpus Christi, per virtutem Spiritus Sancti sicut per sacerdotem in altari transsub¬stantiatur. Sic censendum est ‹semen Abra¬hae›, quod latitabat in semine, de quo nata est Virgo Maria, esse purificatum in Maria, de cu¬ius substantia erat. Et est transsubstantiatio facta, quia in substantiam Jesu conversum est virtute Spiritus Sancti. Nam Jesus est alius homo quam mater, licet non sit alia humani¬tas matris et filii. Considera, quod genealogia incipit ab Ab¬raham, quia ibi incepit nasci Isaac supra cur¬sum naturae per fidem. Et Christus similiter ex fide Virginis conceptus est supra omnem na¬turam, et est alia generatio quam ex Adam. Nota bene, quod omnis fecunditas secun¬dum naturam humanam in Adam fuit, ex qua Eva ‹mater viventium› secundum naturam. Sic omnis fecunditas in Maria, ex qua Christus pa¬ter omnium viventium secundum fidem. Et si¬cut ille Christus est ‹secundus Adam›, ita Ma¬ria secunda Eva, scilicet ‹mater omnium vi¬ventium› secundum fidem, et Christus pater. Et hoc est mirandum, quod filius pater. Christus pater, Maria mater, in qua pater, sic¬ut Adam pater, in quo mater Eva. Et vide, quo modo se habent contrario modo istae generationes sicut ‹caelum et terra›: una est caelestis, alia terrestris.