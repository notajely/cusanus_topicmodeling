Cod. Vat. Lat. 1245 fol.111va Epistula dominicae: «Debitores sumus» etc., ad Romanos 8o. Concludit ex praemissis Paulus in nobis esse vitam, quae est secundum carnem, et aliam esse vitam, quae est secundum spiritum. ‹Aristoteles dicit in Ethicis vitam voCod. Vat. Lat. 1245 fol.111vbluptu¬osam, vitam politicam et vitam contemplativam.› Omnes philosophi concorditer cum Paulo vo¬luptates carnis fugere docent. Nam qui insecta¬tur passiones voluptatum recedit a sapientia et vita rationali et fit bestialis et non manet homo, uti etiam propheta dixit: «Homo, cum in honore esset, non intellexit; comparatus est iumentis et similis factus est illis.» Vita politica bona est, quae consistit ut alteri facias, quod tibi fieri velis, ut Christus Matthaei 7o docet leges et prophetas de hac vita loquentes complicari in eo iam dicto praecepto. Sed vita contemplativa est «vera vita» spiritus nostri intellectualis, quae est sine omni contrario delectabilissima et aeterna. Vita carnis contrariatur vitae spiritus sicut vo¬luptas contemplationi. Quare, ‹si secundum car¬nem vixerimus, morimur secundum spiritum›. Vergit enim ratio in bestialitatem. ‹Si vero secun¬dum spiritum vixerimus, mortificatur vita carnis›. Si vero secundum compositionem utriusque vi¬xerimus, humanam et politicam ducimus vitam, omnia in tempore suo facientes, primi bestialem, secundi divinam, tertii humanam. Sed cura ma¬gistri nostri est, ut divinam vitam ducamus. Illa autem est arta et stricta et paucorum solum, sci¬licet eorum, «qui spiritu Dei aguntur» et «sunt filii Dei». Contemplari enim datur Filio, qui solus videt Patrem seu principium suum possidet ut heres. Christus heres, ‹nos coheredes›. Nota octo ex Tusculano, cur secundum spiritum potius vivere debemus. Nam cum om¬nia ad hoc sint ordinata, ut vivamus, ut videmus artes omnes ad hoc tendere et naturam membra, ubi principaliter vita habitat, diligentius munire, tunc ‹patet quod vita omnibus est amabilior›. Sed vita contemplativa est vita rationalis spiritus, se¬cundum quem homo cum Deo et angelis com¬munem vitam possidere potest, quae est stabilis et perpetua. Omnis igitur vita sensibilis ad illam comparata se habet ut corruptibile ad perpetu¬um. Ideo illa est finis laetitiae et delectationis omnis vitae; quare merito praefertur. Vitam car¬nis videmus corruptibilem et continue deficere; non est igitur propter se, sed ad servitium in¬corruptibilis. Secundum spiritum sumus imme¬diate filii Dei, qui «spiritus est». Imitari igitur vitam Dei potius Cod. Vat. Lat. 1245 fol.112ra tenemur, cuius sumus filii, quam voluptates carnis. Maxime qui sumus he¬redes regni caelestis, ne perdamus illam succes¬sionem, vivere debemus secundum leges regni caelestis, fugere debemus vitam carnis, ‹quae promittit vitam et decipit, quia ducit ad non es¬se. ‘Cottidie’, ut ait Seneca, ‘aliqua particula corporis nostri diminuitur’›, sicut oleum consu¬mitur in lucerna, quae tandem exstinguitur con¬sumpto oleo. Si vixerimus secundum carnem et bestialitatem intramus, diminuimus nobilitatem. Nam formae se habent ut numeri; uti ternarius, a quo subtrahimus unum, desinit esse ternarius, sic si subtrahimus rationem, imus in bestialita¬tem. ‹Peccatum autem aufert intelligere, maxime carnale, ut ait Aristoteles septimo Ethicorum. Impossibile est talem aliquid intelligere›, et effi¬citur bestialis. Item, «caro concupiscit adversus spiritum» in hac pugna continua, quae est ob inoboedientiam primi parentis. Non est igitur in pugna cedendum carni.