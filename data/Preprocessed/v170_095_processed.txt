16vb lin.22 «Eadem mensura, qua mensi fueritis, metie¬tur vobis», in evangelio et Lucae VIo. Docemur hic, ut sciamus ex nostro studio in hoc mundo praevidere, quale tunc magisterium attin¬gemus, si mensura nostra est: cum regula, quae est recta et iusta, assequemur remunerationem etc. Nota, quod mensurare venit ex ratione. Unde bruta non mensurant. Unde pars illa, quae men¬surat, recipiet remunerationem. Capax est igitur intellectus remunerationis aeternae etc. Item de falsa statera. Nota scilicet, quo modo aliqui mensurant cum vera mensura et illi capi¬unt veram remunerationem a principe veritatis, alii cum falsa et dolosa; et illi capiunt remunera¬tionem a falso et doloso principe. Nota: Evangelium ponit mensuram fieri aut cum pondere misericordiae aut cum pondere iudicii. Pondere misericordiae mensurant vere filii Dei, quia habent haec a Patre, qui miseri¬cors; pondere iudicii mensurant filii adulteri, qui sunt filii principis superbiae. Praecipit igitur nobis magister: «Estote mise¬ricordes» etc. et «Nolite iudicare» etc. «Nolite condemnare» etc. «Dimittite» etc. «Date et da¬bitur» etc. Nota textum: 17ra «mensuram bonam» etc. «da¬bunt in sinum vestrum», quo modo Deus est, qui recipit id, quod das suis creaturis, et id, quod ipse retribuit, dicuntur dare creaturae. Nota, quo modo ‹erit perfectus, scilicet si erit sicut magister›. Christus autem dicit se magi¬strum. Si igitur vis perfectus esse, magistrum at¬tende, qui nos docet, quod duci debemus per viam Patris nostri misericordis. Qui vero non ducitur per talem magistrum, ducitur per caecum. Unde passiones, quae obcaecant, ‹in foveam› ducunt, quia ducunt a via veritatis, quam magi¬ster verbo et opere se esse ostendit. Et est via, ut ‹faciamus voluntatem Patris›, tunc erimus misericordes, quia voluntas eius est, ut simus veri eius filii misericordes sicut ipse. Declarat textus iudicium, quod prohibet: «Quid autem vides festucam?» etc.