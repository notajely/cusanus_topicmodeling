Cod. Vat. Lat. 1245 fol.35vb «Verbum caro factum est et habitavit in no¬bis». ‹In expositione evangelii “In principio erat verbum” attendere debemus ad dictum Pauli ad Romanos io: “Invisibilia” Dei “per ea quae facta sunt”, “conspiciuntur”, ubi attende, quod “invisibilia” dicit ‘conspici’ et hoc me¬dio eorum, quae sunt “facta” et “intellecta”, “sempiterna quoque virtus eius et divinitas” etc.› ‹Invisibilia conspici› est docta ignorantia, et per hoc, quod intellego aliquid esse factum, quod est visibile, a Deo invisibili, ut se osten¬dat, hoc medio me ad ipsum converto ut ad causam. Ita necesse est, quod iuvemus nos in hoc evangelio. Primo considera, quod «procedens est in producente», et «est in ipso ut semen in prin¬cipio» seu «ut verbum in dicente». Item, «quod est in ipso ut ratio, in qua et per quam procedit quod producitur a produ¬cente». Item: ‹productum distinguitur a produ¬cente, et ideo dicitur: “Et verbum erat apud Deum”. “Apud” sonat aequalitatem.› «In analogicis» ‹procedens› «est inferius» «et inaequale» «eandem naturam non participans» etc., sed in aequalitate «procedens est filius producentis», qui est «alius in persona, non aliud in natura», et ideo est «id ipsum» «Ver¬bum», ‹quod Pater›. Quare «sequitur: “Deus erat Verbum”». «In analogicis» ‹procedens› «est inferius», «non apud», et est «aliud in natura» «a produ¬cente». Sed ‹ut est in principio›, «non est aliud» ‹nec in natura nec supposito›. «Arca enim in mente non est arca, sed» «vita et in¬tellegere artificis» et «ipsius conceptio actua¬lis.» Attende bene, ‹quod verba evangelii de processione divinarum personarum docent› «hoc ipsum esse et inveniri in processione et productione omnis entis naturae et artis». Item «arca procedens» «in esse» «manet in artifice, etiam si foris corrumpatur». ‹Ideo se¬quitur: “Hoc erat in principio apud Deum”›. «Praemiserat enim quod “in principio erat Verbum”». Vide Eckardum, quem sine nomine reci¬tat Jordanus in sermone huius festivitatis.