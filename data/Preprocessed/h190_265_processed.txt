213vb «Plenitudo legis est dilectio»; ad Romanos 13o et in officio missae. Praemisit Apostolus: «Cui tributum, tributum», infra subiungens epistulam: «Nemini quidquam debeatis», volens persuadere quod debita velociter sint reddenda, ut dilectio quae numquam cessare debet, sit solum qua simus obligati invicem. Potest tamen debitum intelligi secundum orationem do¬minicam de peccato, scilicet ne peccemus in ali¬quem fratrem, quod si forte offendimus, cum sa¬tisfactione emendandum est peccatum. De dilectione proximi subiungit ea quae clara sunt; nam qui diligit proximum sicut se ipsum, legem adimplet. Non facit enim alteri, quod sibi non vult fieri. Non occidit eum, quem ut se di¬ligit, cum illius uxore adulterium non committit. Non mentitur proximo, quem sibi mentientem detestatur. Non concupiscit bona eius, sed poti¬us de suis elargitur, et si quae alia mandata sunt, in hoc restaurantur seu consummantur. Altius autem perscrutans Christum iuxta evangelicam parabolam proximum reperiet, qui genus humanum a malignis spiritibus reperit vul¬neratum, cui infundit oleum et vinum misericor¬diam et districtionem praestando, «alligavit vul¬nera» remittendo peccata, imposuit iumento suo, eo quod pro peccatis nostris in corpore passus est, duxit in stabulum, id est sanctam ecclesiam, et commendavit stabulario, hoc est sanctis prae¬dicatoribus, denariis datis duobus, id est Veteri et Novo Testamento. Qui istum proximum di¬ligit, ut se omni circumspectione caveat, ne ali¬quid faciat quod oculos maiestatis eius offendat. Dicit deinde Apostolus quae clara sunt, scili¬cet quod qui alterum diligit, non 214ra facit ei mala; et hoc modo implebitur legis plenitudo. Unde bene concluditur quod «plenitudo legis est dilectio». Doctor noster Paulus nos de «plenitudine le¬gis» quam breviter instruit. De ipso doctore et eius doctrina promisi hac die aliquid dicere, quia eius conversionem proxime habuimus, et non sperabam me tunc auditores habiturum, quia fal¬so relatum mihi erat ex consuetudine non fieri tale festum, quod populus a laboribus vacet. Dicam quam breviter aliquid, quia impossibile est mihi totum aut partem aliquotam explicare. Paulus Iudaeus ex Tarso, vir nobilis et civis Ro¬manus, paenula vestitus quemadmodum cives cu¬riam frequentantes, doctus valde prae ceteris coe¬taneis, zelosus et fervens aemulator paternarum traditionum, persecutor Christianorum, non invidia ductus, sed Deo sic studens zelo legis complacere, demum cum iam ad ultimum pervenisset, scilicet quod litteras potestatis deferret capiendi Christia¬nos, quia fidelis erat et ignorans Deo displicere, ob cuius servitium haec egit, revocatus est divino mi¬raculo ab errore, et uti impetraverat legationem contra Christianos, factus est legatus Christi. Quomodo autem hoc factum sit, in Actibus apostolorum 9o capitulo et 22o et 26o clare descri¬bitur. Nam media die extra Damascum prostratus est in terram, et lumen circumfulsit eum, et audivit vocem de caelo: «Saule, Saule, quid me perseque¬ris?». Qua voce audita «dixit: Quis es, domine?» Et hanc Pauli vocem tantum audiverunt consocii iti¬neris. «Et ille: Ego sum Iesus», «durum est tibi con¬tra stimulum calcitrare. Et tremens et stupens dixit: domine, quid me vis facere? Et dominus ad eum: Surge et ingredere civitatem, et dicetur tibi.» Et surgens «prae claritate luminis» nihil videbat etiam «apertis oculis», et comites ad manum duxerunt eum ad civitatem Damasci in vicum Rectum, ubi per triduum erat non manducans nec bibens nec videns, sed orans. Tunc misit dominus Ananiam ad eum, qui restituit ei visum, et baptizavit eum et dixit sibi quomodo ‹Deus patrum nostrorum praeordinavit eum, ut cognosceret voluntatem eius› 214rb et videret iustum et audiret vocem ex ore eius, ut fieret «testis illius ad omnes homines» de his quae vidit et audivit. Et sic uti Iesus in visu disci¬pulo suo Ananiae praedixerat, Paulus «vas electio¬nis» factus portavit nomen Iesu ad gentes, reges et filios Israel. Fuit sollicitus etiam pro pauperibus, quia sic promiserant ipse et Barnabas Petro et Ia¬cobo apostolis, et tanto magis fuit sollicitus, quia prius persequebatur eos. Vitam reliquam Pauli ad diem natalis eius re¬servo. Subito fuit conversus, quia non ex malitia, sed ignorantia persequebatur ecclesiam, quae corpus est Christi. Unde est nobis attendendum quomodo id quod minimo fit Christiano, Chri¬sto fit, sicuti cum quis me ad pedem percutit, me utique percutit; sunt fideles membra Christi. Modum autem conversionis ponderantes elicia¬mus quomodo anima zelosa ad veritatem licet erret, divina luce pervenit ad eam. Et fit hoc per gratiam salvatoris; qui enim currit et putat se in via esse ad veritatem, illi se veritas ostendit a devio revocando, ut per viam quaesitam attingat. Quaesivit Paulus veritatem, et hanc quam quaesivit persequebatur. Dixit veritas: Saule, tu quaeris servire veritati, cur ergo me, qui «sum veritas», persequeris? Stupefactus Paulus atque tremens respondit: «Quis es, domine?» Dixit do¬minus: «Ego sum Iesus Nazarenus.» Ecce quo¬modo se Iesus Paulo manifestavit addens: «Du¬rum est tibi contra stimulum calcitrare», ut in¬telligeret se non posse proficere. Paulus statim conversus dixit: «Domine, quid me vis facere?», ac si diceret: Iube, Domine, quidquid vis, et ecce me paratum. Nam putabam te mortuum, quem scio fuisse crucifixum et sepultum, sed cum te sentiam vivum, confiteor te dominum cui ob¬oediendum. Et quid est, quod factus est caecus in oculis, qui vidit in spiritu veritatem, nisi quod ipse Pau¬lus in sensibilibus et in littera quaesivit verita¬tem, et haec fuit via erronea. Ille oculus adveni¬ente luce caecatus est, quia lucem sufferre ne¬quivit, et in spiritu vidit et audivit; ibi enim vi¬dere coincidit cum audire. Unde comites lucem viderunt, non audiverunt 214va vocem Iesu, sed bene Pauli, quia in spiritu Paulus quem vidit audivit, sicut David vidit dominum, quando ipsum in eo loquentem audivit. Reparato autem spiritu re¬paratus est visus. Impediebat sensibilis visus spi¬ritum, ne videret spiritaliter. Ideo ad tempus ex¬caecatus est, ut medio tempore spiritus visum caperet; nam per triduum caecitatis exterioris orando spiritu vidit verbum evangelii, spiritum scilicet litterae testamenti antiqui. Radicato visu in spiritu factus est Paulus in novitate spiritus novus homo et baptizatus est in spiritu et «reple¬tus Spiritu Sancto» et ita «vas electionis». Omnis qui se litteratum atque prudentem in hoc saeculo putat, oportet ut caecus fiat et stultus, antequam fiat christiformis. Nam nullo humano ingenio pervenitur ad «spiritum vivificantem», qui est «spiritus intelligentiae» et «sapientiae», sed su¬perno dono tantum. Amavit Paulus veritatem, sed ipsam non co¬gnoscebat incarnatam. Revelavit et manifestavit se sibi in spiritu, et apprehendens eam strinxit se sibi quae apud eum mansionem fecit, quam portavit uti vas electum plenum odoribus. Dicamus igitur pau¬ca de luce illa, quam Paulus ad communicandum recepit quasi lucerna fulgoris illuminans ecclesi¬am. Primo Paulus docuit fidem quod Deus sit dicens ad Hebraeos: ‹Oportet accedentem cre¬dere, quia Deus est.› Secundo docuit esse unum Deum dicens I ad Corinthios 8o: «Scimus quia nihil est idolum in mundo et quod nullus est deus nisi unus.» Deinde quod unus Deus est tri¬nus; nam est «Deus Pater, ex quo omnia», Deus Filius, per quem omnia, et Deus Spiritus Sanc¬tus, in quo omnia. Deinde docuit Iesum esse Filium Dei, ac quod ipse esset Christus secun¬dum scripturas affirmabat. Quomodo autem Christus intelligi deberet esse Filius Dei, variis modis explicavit. Nam licet per hoc quod infirmitas carnis in eo appa¬ruit, non videbatur Filius Dei esse, qui est im¬mortalis, tamen virtus quae inerat ei, quae fuit ad sanandum infirmos, ostendebat eum Deum. Crucifixio videbatur quaedam ostensio esse quod non esset Filius Dei, sed resurrectio sol¬vebat argumentum; mirabilis 214vb coincidentia infir¬mitatis humanae et fortitudinis divinae. Virtus autem divina quae in eo fuit in omni plenitu¬dine, ut scribit ad Colossenses, illa ostendit eum Deum. Deus est invisibilis, ut ait; forte hoc sic per¬suaderi potest; nam omne sensibile compositum est, ante autem omne compositum simplex. Ideo aiebat illa aeterna quae non videntur seu quae praecedunt sensibilia, sed quae videntur tempo¬ralia et initiata; oportet igitur omnium visibilium causas esse invisibiles et omnium sensibilium causas esse intellectuales; sic ante sensibilem mundum in suis causis videmus omnia per intel¬lectum. Unde sicut oculo sensibili videmus me¬diante luce sensibili sensibilia, ita oculo mentis mediante luce intelligibili videmus intelligibilia; sunt igitur sensibilia omnia sic se habentia ad intelligibilia sicut oculus rationalis spiritus ad oculum sensibilis spiritus. Oculus rationalis spiritus qui dicitur oculus cordis, qui potest pertingere ad visionem Dei, si fuerit mundus, ‹non habet nec carnem nec ossa›, sed sensibilis oculus sine illis non habet esse. Visibilia igitur ducunt ad invisibilia, ut ait Dio¬nysius Pauli discipulus, tamquam causata et imagines ad causas et exemplaria. Ait ipse noster Paulus ad Hebraeos 11o: «Fide intelligimus ap¬tata esse saecula verbo Dei, ut de invisibilibus visibilia fierent.» Et sic dicit ad Romanos in 1o revelari invisibilia Dei in creatis visibilibus. Unde si recte Paulum intelligo, per visibilia intelligit creata, invisibilia increata sive aeterna dicit, Deum vero per verbum suum dicit omnia cre¬asse , sive sint nobis invisibiles creaturae, quae non sunt propterea aeternae, seu penitus omni¬no invisibiles, sicut sunt «angeli», «throni», «prin¬cipatus» et «virtutes», de quibus ad Colossenses loquens dicit per ipsum Filium Dei omnia sub¬sistere. Verbum igitur Dei, quod Filium Dei Patris nominat, est ante omnia creata, ut ibidem, quia «omnia per ipsum facta sunt», et «est imago in¬visibilis Dei», scilicet forma et ‹figura substantiae eius›, omnia portans in ‹verbo virtutis›. Unde cum Deus sit aeternus 215ra seu penitus invisibilis, est Filius penitus similis ei, quia imago substantialis quae dici potest forma Dei, et est uti virtus ge¬nita ab essentia infinita. Nam talis virtus quam generat essentia, omnia portat quia est virtus omnipotentiae absolutae. Omnia igitur quae fieri potuerunt et possunt, in illa virtute complicite continentur. Mundus igitur in illa virtute est ut in causa et ratione sua aut in sapientia sive idea. Nec est aliud hoc dicere quam quod creaturae visibiles et initiatae sunt ibi in veritate aeterna et ab ipsa virtute creantur, sicut tempus ab aeter¬nitate creatur, nam est eius imago. Et sicut tem¬pus omnia continet, ut sunt creata et initiata sive principiata, sic virtus illa aeterna omnia compli¬cat, ut sunt aeterna. Nihil igitur est novum apud Deum Patrem, in cuius verbo seu virtute complicantur omnia quae fieri possunt, sicut qui respicit oculo intel¬lectus in artem, per quam omnia possibilia fieri fiunt, ille in his quae fiunt nihil novi videt, quia ante vidit in aeterna arte omnia. Concludit igitur Paulus ad Colossenses quod Deo Patri ‹compla¬cuit› in Filio suo, scilicet Iesu, ‹omnem plenitu¬dinem inhabitare›, scilicet quod in Iesu sit ab¬soluta plenitudo, et non est absoluta nisi perfec¬tio absoluta quae Deus est, et «per eum recon¬ciliari omnia» quae fecit, ut scilicet Deus sicut per ipsum creavit omnia, ita et per ipsum omnia restauret. Ideo ne sibi invicem atque ab auctore dis¬creparent, fecit Pater Filium incarnari, ut homo factus doceret quomodo possent caelestia et ter¬restria «reconciliari» creatori; et hoc est verbum vitae. Et ut hoc ad perfectum duceret, occidi se «passus est» «propter homines», et hoc est ex¬cellentissimum restaurationis opus, scilicet quo¬modo Filius per mortem reconciliavit Deo Patri humanum genus exhibendo Deo Patri eos ir¬reprehensibiles, immaculatos et sanctos, qui erant «sensu inimici». Homines enim erant in illo sensu, in quo decrevit humanum genus redime¬re, inimici, quia sensualis sive carnalis homo sic¬ut erat ex Adam, erat in sensu 215rb inimicus Deo; «animalis enim homo non percipit» et cetera, quia praefert vitam animalem mortalem vitae ae¬ternae, quae consistit in unione spiritus et Dei. Haec reconciliatio prodest omnibus fidem ser¬vantibus, et qui «a spe evangelii» iam ducti non recedunt; de quo Paulus ibidem prosequitur ad Colossenses. Et concludit ibidem hanc esse veram sapien¬tiam, scilicet cognoscere Christum, quam se ma¬gna cura docere testatur, ut erudiens omnem ho¬minem in hac sapientia consummatum exhibeat Christo. Unde Apostolus qui cupiebat Colossen¬ses esse promptos ad participandum «omnes di¬vitias plenitudinis intellectus et agnitionis my¬sterii Dei Patris et domini nostri Iesu Christi», advertentes has esse sapientiae divitias, ut qui cognoscit Christum cunctorum quaecumque sunt, videatur cognitionem habere, ideo ait digne in eo omnes thesauros sapientiae et scientiae esse absconditos, quia qui hunc cognoscit, nihil ultra requirit. Concludit autem sic: «Hoc autem dico, ut nemo vos decipiat in sublimitate sermonum» et cetera, volens commonere eos, ne per humanam philosophiam aut disputationes abstrahantur ab hac doctrina et «a spe», «quae est in Christo». «Per philosophiam», scilicet terrenam scientiam, solent decipi qui in mundo volunt fieri pruden¬tes, et nominat illam «inanem fallaciam secun¬dum traditionem hominum». Nam etsi multa tradat humana sapientia quae sunt verisimilia, sunt tamen inania, quia sunt secundum elemen¬ta huius mundi et non secundum Christum, in quo habitat plenitudo divinitatis corporaliter. Omnia enim quae habet Pater, dedit Filio dum illum genuit in plenitudine divinitatis, et in eo talis «plenitudo habitat corporaliter», scilicet quando corpus suscepit, in quo plenus mansit Deus. In illo dicit eos esse repletos plus quam ab «elementis mundi» possit deprehendi, quia in Christo recipiunt hi qui in eo sunt abundantiam divinitatis. Haec est simplicitas fidei, in qua standum praedicat et omnia alia nihili pendenda 215va astruit, maxime humanas adinventiones quae per angelos malos inspiratae sunt, de quibus ibidem prosequitur; de his alias latius considerandum. Nam hae traditiones spirituum fuerunt causae idolatriae, tradiderunt enim artem astrologiae, ut ad vaticinia homines eius medio traherentur, de¬inde ex hoc artem de imaginibus ex formis con¬stellationum, ex hoc artem alligandi spiritus in¬fluentiales, scilicet spiritum Saturni et Iovis et cetera, deinde placandi illos spiritus cum reve¬rentiis tantum Deo debitis, scilicet adorationi¬bus, sacrificiis, thurificationibus. Ita spiritus ma¬lignus quandam religionem, quae a Deo avertit, in qua ipse colitur, introduxit, de qua videtur Paulus loqui ad Colossenses, qui erant aliquando idolatrae ex persuasione quod illa religio esset spirituum seu angelorum. Et istam falsam deceptionem Christi vera re¬ligio evacuat, et fides vera est fundamentum eius, sicut falsa fides falsae religionis. Credere igitur quod traditio Christi sit traditio veri Dei per verum Filium suum, illa fides evacuat tradi¬tiones, quae allegantur esse angelorum, et probat eas esse malorum spirituum, qui eiciuntur per Christum. Unde haec est summa doctrinae Pauli nostri quod omnia quae trahunt hominem ab hac simplicitate fidei, sicut sunt terrena sapientia et persuasiones religionis spirituum, sunt abici¬enda quia non habent «sanam doctrinam». Deinde dicit quod hic salvator, qui est «virtus Dei», debet acceptari ut salvator, in quo est ab¬undantia plenitudinis, de qua omnes recipiunt, qui accedunt ad ipsum, vitam et salvationem, quia qui ei adhaeret, efficitur unus spiritus cum eo, et ideo in ipso assequitur convivificationem; omnis enim accedens ad plenitudinem vitae con¬vivificatur, sicut homo accedens ad plenitudi¬nem caloris concalescit. Iste autem accessus est conformari sibi, et nominat hanc conformitatem induitionem, scilicet optionem 215vb quod salvandus induat salvatorem Christum. Hoc induere est se vestire virtutibus incor¬ruptibilibus mortificando corruptibilia desideria et induendo incorruptibilia, scilicet iustitiam, pietatem, veritatem, pacem, caritatem et cetera huiusmodi. Illa enim sunt membra interioris ho¬minis, qui secundum Deum creatus est, quemad¬modum illa in Christo capite reperimus. Unde hoc induere habet adhuc aliam considerationem; nam qui Christum induit eius formam recipien¬do, ille intrat in Christi formam et fit Christianus seu christiformis. Et ideo sicut Christus mortuus est propter peccata hominum, ut peccata seu corpus peccati moriatur, ita et illius peccata moriuntur in morte Christi et ipse «in Christo resurgit». Omnia enim conformiter in eo fiunt, quae in Christo credit facta, qui Christi formam induit. Baptismus autem est sacramentum ablutionis peccati seu veteris hominis et induitionis novi hominis seu Christi per fidem. Ideo commoritur homo Christo in denegatione seu abrenuntiatio¬ne veteris vitae et resurgit cum Christo. Et haec resurrectio, scilicet qua «vetus homo» resurgit in «novum» in spiritu, quae fit per induitionem Christi per fidem in hoc mundo et per veram conformitatem «in regeneratione», scilicet in ad¬ventu Christi in corpore glorificato, cui tunc si¬miles erimus in alio mundo. Loquitur igitur Pau¬lus de hoc quomodo hic commorimur et con¬resurgimus et convivificamur in Christo per fi¬dem ad Ephesios et Colossenses, et quod in ve¬ritate «similes ei erimus» in alio mundo, qui hic ipsum induimus eius formam in interiore homi¬ne per fidem recipiendo. Haec est parva quaedam rememoratio Pauli et eius doctrinae, quam habuit a Christo, qui in ipso loquebatur, cuius legatione fungeba¬tur; quam legationem ostendit in virtute verbi et signorum. Alio tempore dabit Dominus ite¬rum in maiori abundantia intellectum et sensus explanationem, qui in divinis Pauli nostri epi¬stulis continetur. Nunc de hoc sic dato et dicto gratias agamus Deo ipsum devote rogantes, ut nobis spiritum Pauli participet pro nostra salute et in eius glo¬riam sempiternam.