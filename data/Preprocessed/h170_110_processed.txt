29ra lin.7 Iam, patres et fratres, brevis praelocutio suf¬ficiet post tot tam docte tamquam prudenter perorata ab eo, qui nos ad id peragendum inci¬tavit compto aptoque eloquio, ad quod conve¬nimus; ne tamen officii praesidentiae quidquam neglectum videatur, apostolicam lectionem suf¬ficiat attendere. Nam cum omne nostrum studium ad hoc tan¬tum tendat, ut Deum quaeramus inventumque non perdamus, Paulus doctor noster per Ephe¬sios nos instruit, quibus regulis id fieri possit. Non enim aliter ad Deum pervenitur Patrem nisi per Filium. Solus enim ‹Filius novit Patrem et nemo alius nisi Filius ei revelaverit›, qui est «via, veritas et vita». Est enim via, per quam, si quis introierit, pascua inveniet. Quid est autem, quod nos pascit nisi Deus? Constat autem veritatem obiectum esse intellec¬tus, in qua pascitur. Veritas igitur est vita ratio¬nalis spiritus. Unde, cum ‹Verbum sit caro fac¬tum et habitet in nobis›, constat in nostra hu¬mana natura nos viam habere ad veritatem, quae est vita nostra immortalis. Oportet igitur nos per Christum Deum Patrem quaerere et tenere. Et quia nostra virtus parva et infirma non potest nisi per victoriam adversarii Christi viam tenere, tunc Paulus nos instruit, quo modo in¬firmitas nostra in Christo Jesu vincit ‹principem tenebrarum›. Christus enim est lux rationis. Vin¬cit lux tenebras. «Princeps tenebrarum», quem ait Apostolus ‹rectorem huius mundi›, mendax est «ab initio» et non ducit ad veritatem. Unde ad hoc, ut tenere valeamus confessionem no¬stram, opus habemus maxima et vigilantissima et victoriosissima diligentia. Sumus autem in hoc mundo, ubi regnat prin¬ceps, qui adversatur nostrae saluti. Illum autem debellare quis non videat difficillimum? Docuit Apostolus aliquorum, qui per Chri¬stum deum reppererunt, bellum esse ‹contra car¬nem et sanguinem› et mundanas istas 29rb cupidita¬tes, sed aliorum, quibus mundus iste cessit cum concupiscentiis suis, bellum esse acrius contra «insidias diaboli», principis mundi huius. Et hii sunt ut anima rationalis in comparatione ad pri¬mos se ut corpus habentes. Et ob hoc vocantur spirituales et a Deo electi et in eius sortem trans¬lati. Hii tales sunt, quibus Paulus scribit in hac epistula: «Confortamini in Domino et in poten¬tia virtutis eius». Non enim ex nobis aliquid possumus contra tot insidias nos a via setrahentes, sed in illo tan¬tum, qui ait: ‹Confidite, quia vici›. In eo enim «princeps huius mundi non habet quidquam». Docet nos ex ordine Apostolus, quo modo spirituales ad evadendum «insidias diaboli» se habere debent. Omnis miles primum eligit prin¬cipem et confidit posse sub eo victoriose mili¬tare, sine qua confidentia nequaquam bellum in¬traret. Sed non est contra mendacium potestas nisi illius, qui est veritas; et hic est «Dominus dominantium». Confidenter igitur in virtute illius hoc bellum intrari debet. Deinde docet sine «armatura» non esse bel¬landum etiam sub potentissimo capitaneo. Un¬de docet armaturam recipiendam; et illam ait induendam et, quod non sit nisi armatura una, scilicet Dei, quae est tantae efficaciae, quod insidiae diaboli nihil contra eam possunt. Et non cadet seu succumbet, sed stabit sic armatus. Causam, cur hoc sit necessarium, subiungit, ‹quia non est vobis colluctatio adversus carnem et sanguinem›. In illa enim colluctatione arma¬tura est ad tegumentum carnis et sanguinis. Et quia haec «colluctatio» est «adversus principes et potestates» et «adversus mundi rectores tenebra¬rum harum» et «contra spiritualia nequitiae in caelestibus», propterea accipi debent arma cae¬lestia contra nequitias caelestes, ‹ut in die malo possint perfecti milites stare›. Deinde docet, quae sint illa arma, dicens: «State ergo succincti lumbos vestros in verita¬te et induti lorica iustitiae et calceati pedes in praeparatione evangelii pacis in omnibus su¬mentes scutum fidei, ut possitis omnia tela ig¬nea nequissimi extinguere, galeam salutis et gladium spiritus, quod est Verbum Dei per omnem orationem et obsecrationem omni tempore orantes in spiritu et in ipso vigilan¬tes» etc.