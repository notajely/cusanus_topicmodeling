179ra «Crucifixus resurrexit.» Nemo resurgit ad vitam nisi crucifixus. «Om¬nis Christi actio nostra est instructio.» Oportebat ipsum crucifigi «et ita intrare in gloriam suam» et quia ipse est via et magister, qui in se ipso nobis viam ostendit ad gloriam, qui ait: «Quemadmo¬dum ego feci, ita et vos faciatis.» Si igitur Chri¬stus aliter non potuit intrare in gloriam nisi cru¬cifixione praecedente, neque nos intrabimus nisi per crucifixionem. Ait enim: «Qui vult venire post me, tollat crucem» etc. Quando attendimus in nobis esse imperia diversa, unum in carne et aliud in spiritu, quae contra se militant, et quod subactio virtutis, quae in carne imperat, est crucifixio vincente virtute, quae in rationali anima imperat, tunc mysterium crucifixionis quoad ea, quae facere debemus, intelligimus. Paulus de crucifixione carnis et ve¬teris hominis et mundi scripsit in epistulis ad Galatas et Romanos, docens quo modo homo exterior seu vetus homo debet per interiorem novum hominem christiformem affigi cruci, et ibi interfici debet omnis eius vita, quae concupi¬scentia dicitur, ut solum vivat novus interior et caelestis homo, qui secundum Deum est iustus et verax. Talis homo sic secundum carnem mor¬tuus in virtute illa, qua Christus crucifixus mor¬tuus resurrexit, etiam resurget. Tenere igitur concupiscentias carnis affixas cruci, scilicet per tormenta et macerationes et disciplinam, ne desideria spiritus impediantur, est crucifigere corpus, in quo habitat ipsa cor¬poralis concupiscentia, quae est corpus seu con¬tinens peccatum spiritum impediens. Sine amore non vivitur. Homo ex duobus amoribus componitur, scilicet ex amore sensibi¬lium seu visibilium et amore invisibilium. Visi¬bilia sunt temporalia et invisibilia perpetua, ut ait apostolus. Vitia sunt contra virtutes. Vitia sunt temporalia, virtutes aeternae. Amor temporali¬um usque in odium seu contemptum aeterno¬rum est vitiosus, et venit de concupiscentia car¬nis, quae est de hoc sensibili mundo, et est ex Adam. 179rb Amor aeternorum est virtuosus, et venit de desiderio intellectualis spiritus, qui non est de hoc mundo, qui venit de caelo. Ex duplici igitur desiderio componitur homo, et manet utriusque natura in unitate personae seu suppositi humani. In hac copula mulier, sci¬licet carnis concupiscentia, laborat, ut vir, scilicet concupiscentia spiritus, sibi amore alligetur et ponat ipsam finem suae concupiscentiae, ut non aliud quam voluptatem sensibilem concupiscat, ut fiat eius desiderium penitus carneum et ipsa dominetur viro. Et quia habet familiare contu¬bernium secum, allicit continue sua pulchritudi¬ne sensibili, et vincit plerumque voluntas carnis crucifigendo spiritum. Et hoc venit ex ignorantia, quia spiritus nescit nobilitatem suam et vilitatem carnis, neque scit Deum aut vitam aeternam, neque infernum seu mortem aeternam. Ideo recipit temporales vo¬luptates pro felicitate, et vir servit mulieri, quon¬iam omnes operas impendit, ut voluptati placeat. Venit Iesus, cuius intellectus fuit omnisciens luci sapientiae Dei unitus, tollens inveteratam ignorantiam, ostendens vitam spiritus aeternam et aeternae vitae delectationes se habere ad tem¬porales ut tempus ad aeternitatem, et quod si¬militer sit mors aeterna, quando spiritus inhaeret temporali voluptati. Nam illam per mortem perdet, et non assequetur vitam et laetitiam ae¬ternam, quam non amavit. Docuit autem Iesus necessario illum, qui aeternam vitam assequi voluerit, virum esse oportere qui dominetur uxori seu concupiscentiae carnis et praeferat vi¬tam aeternam, quae est veritas, vitae sensibili, quae est imago transiens, et quod in hoc ipsum sequatur nihili faciendo hanc vitam, hunc mun¬dum et omnes huius mundi vanitates, ut avidius rapiatur ad caelum, ubi aeterna sunt omnia. Et qui sic fecerit, ‹tollit crucem suam et sequitur eum›. Sed nemo in sua propria virtute, quam habet ex Adam, potest vincere mundum. Tunc opor¬tet, quod haec ignorantia, per quam omnes cor¬ruerunt, fide pellatur. Fides enim est de re, quae non videtur. Aeterna non videntur. Aspirare ad aeternam vitam non nisi fide possumus. Sed ad hanc fidem pertingere non possumus nisi per fidem omnis fidei, quae est, quod magister no¬ster Iesus sit Filius Dei et crucifixus. Si Filius Dei creditur, tollitur omnis tenebra diffidentiae 179va de cordibus nostris; scimus enim Filium Dei veracem in verbo et promisso. Si creditur crucifixus et sic intrasse in regnum Pa¬tris, non dubitamus, si et nos ipsum sequimur in crucifixione, sequemur etiam in regni adep¬tione. Dum igitur hodie convenimus in hoc loco, ut reportemus in memoria exaltationis crucis vivificationem spiritus, qui tanto plus vivifica¬tur quanto plus crucifixionem in memoriam re¬vocamus et per crucifixionem carnis Christi nos ipsos crucifigimus et mortificamus, ideo primum convertere nos debemus ad crucifixum et admirari eius misericordiam, quia non verbo tantum sed facto docuit quantae est misericor¬diae Deus, qui proprio «Filio suo non pepercit, sed pro nobis tradidit illum», et tunc quando fuimus inimici eius, fecit reconciliationem per sanguinem ‹filii sui dilecti, in quo sibi bene complacuit›. Iesus igitur Filius infinitae misericordiae Pa¬tris, scilicet misericordiarum, sponte mortem subiit pro nobis, ut ostenderet quantum nos di¬lexit et quae est misericordia, qua nulla maior esse potest, quam se dare in redemptionem pro captivis, solvere in suo corpore mortem, quam nos iuste subire tenebamur propter crimen lae¬sae maiestatis per nostrum parentem in creato¬rem commissum. Doceamur igitur, quod nos necessario ipsum imitari debemus in misericordia, quam facto illis ostendere debemus, pro quibus ipse mortem subiit. Si enim pro omnibus mortuus est et in¬tantum omnes diligit, quod mortem pro eis sub¬iit, quid vult nisi quod nos propter ipsum illis omnibus misericordiam ostendere debemus? Nam quando veniet cum cruce ad iudicandum, tunc iudicium erit, an portavimus crucem mise¬ricordiae uti ipse et in hoc ipsum secuti sumus, si scilicet vitam nostram secundum corpus tra¬didimus pro salute animarum fidelium, si recto ordine dilectionem et misericordiam opere os¬tendimus et fecimus Christo in suis id, quod ipse Christus fecit nobis. Haec igitur sunt primo loco rememoranda, quod omnino iudicabimur terribilissimo crucis iudicio, si non reperiemur fuisse misericordes. Discutiamus igitur hodie in conspectu eius in hoc monte, ubi primum in hiis partibus pulso daemone crux erecta legitur, vitam nostram et an in nobis sit veraciter Christus crucifixus tamquam lumen et forma vitae nostrae, quia si sic, tunc mundus 179vb iste nobis viluit et nos sumus mundo crucifixi, et nobis mundus, quia ille in nobis vivit, cuius ‹regnum non est de hoc mun¬do›. Pietas et misericordia ostendent nos christi¬formes et Dei filios, quia ipsum apud nos ha¬bemus, cuius spiritu movemur; qui recipientes ipsum facit filios Dei, quos carne mortificatos resurgere facit in spiritu ad consedendum secum in gloria Dei Patris. Quod si non habemus in nobis effectualiter Christum crucifixum, quem imitamur actu et opere, compungamur et peta¬mus spiritum bonum, quia non denegabit peten¬ti dare spiritum vitae, pro quo ultro et spontanee mortuus est, ut viveret. Et ita impetrato spiritu Christi crucifixi illum teneamus et secundum eius imperia redeuntes ad propria quod vixeri¬mus semper moveamur, quoniam ducet nos ad terram rectam redemptorum per Christum caput nostrum semper benedictum.