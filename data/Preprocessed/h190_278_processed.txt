247ra «Crucifixus etiam pro nobis sub Pontio Pi¬lato passus et sepultus est» est quartus articulus fidei, qui sancto Iohanni ascribitur. Ipse qui so¬lus inter apostolos praesens fuit et omnia vidit quae circa Christum in passione acta sunt, hunc fidei articulum recte symbolo addidit apostolico. Loquamur igitur ad ipsum Deo dilectum apo¬stolum cordialiter supplicantes, ut nobis referat quid in his verbis velit, et constituamus matrem misericordiae Mariam nostram advocatam, ut ipsa nostro nomine loquatur et Iohanne ei re¬spondente informemur de singulis quae hodie gesta sunt. Alloquamur igitur Mariam devota prece, ut onus accipiat, dicentes: Cum tu sis mater illa quae theotocos nominaris, scilicet mater Dei seu verbigena, et sis homo, ita quod filius tuus Iesus a te nomen habeat et Filium se hominis in laudem tuam frequenter nominaverit, quem us¬que ad sepulturam non deseruisti, et scias nos hodie anniversarium mortis filii tui agere et in eius gloriam optare posse oculo interno ipsum in sua passione, quam pro nostra redemptione pertulit, videre, sume tibi hoc onus pia mater, ut te interrogante Iohannes tuus nobis cuncta de¬scribat. Maria: Digna est haec petitio voluntaria condescensione. Hoc enim desidero, ut filii mei caritas cognoscatur, quam tunc maxime osten¬dit, quando ipsam animae suae praetulit. Ecclesia Brixinensis: Nosti mater cle¬mentissima, quam necessarium sit nostrae saluti cognoscere vitam filii tui, in cuius vita est om¬nium viventium vita. Timemus nos ne reme¬moratio nobis necessaria in te compassionis vul¬nera revocet. Vellemus quae nostrae salutis sunt, sed nollemus acerbissimum penetrantis gladii dolorem denuo nostri causa virgineum atque si¬mul maternum cor tuum absorbere. Maria: Memoria doloris parturientis est viso filio vivo gaudiosa. Non est mihi molestum au¬dire voces compassionum, quas vos devoti emit¬titis, immo supra omnia delectat, cum hoc cedat in salutem vestram et in gloriam filii mei. Sum amplius dono filii mei impassibilis naturae. Ipse enim qui per mortem naturam, quam a me ha¬buit, ad impassibilitatem perduxit, meam 247rb natu¬ram in se fecit impassibilem. Ita et vos quamdiu non exuitis hanc mortalem naturam per mortem passibiles estis et compati potestis filio meo, cu¬ius passione vos qui ei compatimini, de corpore mortis liberati ad eius similitudinem resurgetis et impassibilem induetis naturam. Hoc faciet mors filii in vobis, si vos reperiemini per compassio¬nem in ipsa. Ecclesia: Intelligimus, Mater pietatis, me¬moriam mortis Iesu, ut commoriamur, necessa¬riam omnibus ad assequendum impassibilitatem. Maria: Recte intelligitis. Nam etsi filius meus semel mortuus sit, semper tamen hanc acerbis¬simam mortem oculis fidelium vult esse prae¬sentem, ut commorientibus semper vitam me¬reatur. Qui enim Filio Dei commoritur, ille ei¬dem convivit; socii passionis eius sunt et socii consolationis. Nulla mors meretur aeternam ip¬sam vitam, nisi mors Christi immaculati, quae per ipsum ad hoc est destinata, ut omnibus qui commoriuntur, vitam participet. Nam aeterna vita quae est spiritalis, omnes participes vivificat, sicut iustitia omnes participes iustificat et omnia opera meritoria vivificat seu saporificat. Sicut enim sine sale est omnis cibus quamquam pre¬tiosus insipidus, sic filius meus «sal terrae» mor¬tem subiit, quae est sal omnem mortem marty¬rum saliens et sapidam faciens. Ecclesia: Dicito quaesumus, Mater gratiae, quomodo compati debeamus et commori salva¬tori. Maria: Credere primum debetis filium meum esse et Filium Dei, qui morte meruit vi¬tam omni ad ipsum accedenti et se ei summa fidelitate unienti. Hi enim qui fidelitate summa ei constringuntur, transeunt in unionem meriti, quia sunt membra eius fidelia. Gaudent enim filii de acquisitis per meritum patris. Fidelitas autem deposcit, ut sit integra et vera usque ad mortem. Si igitur Filius Dei usque ad mortem fuit fidelis et cum illa morte meruit fidelibus suis liberatio¬nem a morte aeterna, recte mors eius omnibus liberatis imprimitur, ut portent in iugi memoria hoc excellentissimum fidelitatis opus magno af¬fectu, ita quod desiderent posse suam fidelita¬tem ad liberatorem ostendere omni possibili eis modo et hoc pro summa gratia habere, quod mors Christi in ipsis ad eius honorem renovetur. Ecclesia: Compassio 247va igitur debet esse laeta. Maria: Utique voluntarium non est sine hilari¬tate; licet caro sit infirma, promptitudo quae in spi¬ritu est laetitiam ostendit. Concurrebat in passione filii mei summa laetitia spiritus cum summa tristitia sensus. Voluntas carnis noluit mori, sed abhorrebat plus mori quam aliqua cuiuscumque morituri ho¬minis voluntas, quia scientiam habuit mortis. Vo¬luntas rationis habuit summum moriendi desideri¬um ad mortem, quia scivit per ipsam Deo et proximo se summe posse placere. Sensus enim qui est de hoc mundo, hic quiescit. Spiritus qui est de caelo, non potest nisi in caelo quiescere. Sed cum spiritus qui dat esse nobile et vitale sensui hominis, per separationem a corpore mortem causet quoad corpus quod vita privatur, quae est delectatio eius, ideo maxime tristatur ani¬ma sensitiva, gaudet autem spiritus qui per mortem illam ad suam transit vitam. Et quia nemo securus est, quod eius spiritus transeat de morte ad vitam nisi ille, in quo est spiritus Filii Dei, qui est victor mortis, ideo illis demptis qui habent arram certitu¬dinis, mors omnibus amara est. Ecclesia: Quae sunt nos ad mortis Iesu me¬moriam ducentia? Maria: Omnia ecclesiae instituta. Nam bap¬tismus, eucharistia, alia sacramenta, quae in se habent mortem Christi in merito et virtute, scripturae, picturae, imago crucifixi in omni ec¬clesia, in biviis, in oratoriis, historia passionis et vivus sermo praedicatoris, qui proposita sensibili forma transfert ad intellectualem animae capa¬citatem, ubi infigit virtutem meriti redemptoris et inflammatur anima ad dilectionem salvatoris et fit christiformis, ita ut in ea iugis sit crucifixi amoris laeta memoria. Ecclesia: Ut igitur in nobis haec memoria generetur, evangelizet Iohannes et te ipsum di¬rigente in nobis crucifixum imprimat. Stamus enim attenti quasi avidissimi, ut per auditum ca¬piamus verbum salutis. Maria: Loquere igitur, dilecte Iohannes. Iohannes: Iube, Mater, quid velis. Maria: Dicito primum de mysteriis crucis aliqua, ut sapidior fiat historia. Iohannes: In paucis omnia crucis mysteria tetigisti, pia Mater. Sed quia placet, ut id ipsum resumam, pareo libens, ita ut tu quae es mater ver¬bi incarnati, dirigas et 247vb obscura mihi clarifices. Primum: scitote vos fideles duplex regnum esse naturae rationalis, quae sola regit, quia li¬bera gaudet voluntate. Unum est regnum huius mundi, et est ‹positum in maligno›, quia mali¬gnus ei dominatur. Aliud est regnum caeli, quod fuit in hoc mundo incognitum, sed est per Chri¬stum evangelizatum. In primo regno iste mun¬dus est finis omnis religionis et virtutis, et est vita temporalis. In secundo regno scilicet caeli, finis est Deus, et est vita aeterna. In primo regno non promittuntur nisi sensibilia et deliciae sen¬sibiles. In secundo non promittuntur nisi intel¬lectualia et deliciae intellectuales. Sed veniens de regno caeli «verbum caro fac¬tum» illa quae fuerunt mundo penitus incognita, revelavit: scilicet quod natura rationalis non ha¬beret finem et beatitudinem in deliciis huius mundi, sed in deliciis paradisi regni caelestis quodque regnum huius mundi penitus in com¬paratione ad caeleste servitus et miseria esset re¬putandum, quoniam illa est differentia inter hunc mundum et regnum illud, quae est visibilis et temporalis ad invisibile et aeternum. Hoc fuit omni generi humano novum et prius inauditum. Dicebat autem magister multa ad capiendum hoc amonendo, ne diligeretur iste mundus et quae in eo sunt, quoniam bona quae apparerent in eo, non forent nisi apparentia et erronea veritate et aeternitate carentia. Sed bona regni caelestis fo¬rent aeterna et vera et praestarent felicitatem et laetitiam sempiternam; cumque mundus iste non posset capere evangelizationem, quia ea quae, spi¬ritus sunt, non intelligeret tamquam ea quae nec audivit nec vidit nec concipere posset, tunc mise¬ricordia motus voluit fidem inducere, per quam id quod non cognoscitur, attingitur. Et dixit fidem ad omnia pertingere et quod ipse de caelo ve¬nisset et illa quae ibi apud Deum Patrem suum vidisset, hic enarraret, et sibi utique credendum, quia veritas esset et Filius seu verbum Dei. Et ostendit se in potestate et virtute Deum Dei Filium per mira opera quae supra hominem sunt, dicens: Si mihi non creditis, credite operi¬bus quae Deus Pater qui in me est et me ad vos misit, pro vestra salute operatur; quodque cre¬denti nihil esset impossibile, quia qui Deo credit, decipi nequit, cum sit verax et fidelis in promis¬sis. Et quod ipse foret dator vitae, ostendit in resuscitatione 248ra mortuorum et maxime Lazari, promittendo se daturum vitam immortalem sibi credentibus, quoniam ipse esset verbum Dei, per quod Deus fecit omnia quae in caelo et in terra sunt. Ideo non dubium, cum ars et scientia sit omnipotentis Dei, quin possit efficere vitam illam in credentibus. Declaravit autem, quod sicut sensibilis vita consistit in sensibili refectione esus et potus, sic spiritalis intellectualis vita in spiritali refectione, quae est refectio sapientiae. Nam sapientia intel¬lectum vitaliter vivificat, et quod ipse esset haec sapientia seu verbum Patris omnia vivificantis. Quare affirmabat illam vitam beatam in cogni¬tione esse Dei et sui verbi quodque verbum seu Filius solum cognosceret Patrem, et nemo alius nisi Filius revelaret, sicuti nemo cognoscit sapien¬tiam alicuius doctoris, nisi mentalis eius conceptus seu verbum, et verbum seu genitus conceptus in¬duens sensibilem vocem revelat patrem. Sic fuit omne studium Christi: transferre hominem de sensibili delectatione ad gustum dulcedinis, quem spiritus habet in apprehensione vivifican¬tis veritatis. Et aperuit scripturas divinas, quae in sensibili littera habent illum spiritum veritatis animam immortaliter pascentis. Et quod non esset error seducens ad mortem spiritus nisi in superficie et cortice, spiritali au¬tem intellectu esset veritas et dulcedo quodque nemo posset ab errore, in quo iste mundus lon¬ge a veritate positus est, liberari nisi per recep¬tionem sermonis sui tamquam sermonis Filii Dei seu verbi a Deo missi ad illuminandum tenebras mundi, ac quod spiritus erroris, qui captivum tenuit humanum genus, qui est et spiritus tene¬brarum spiritalium, non potest expelli nisi per lucem spiritalem verbi Dei. Et solum verbum Dei habet virtutem fugandi mortem, quae tene¬bra est spiritus, per ostensionem sui ipsius et Patris. Nam ostensio lucis in fonte veritatis sic pellit ab intellectu tenebras mortales ignorantiae sicut solaris lux tenebras sensibiles. Et hoc interest, quia illuminatio vivificans spiritum est manens, quia in se convertit spiri¬tum, sicuti sapientia seu sapida scientia in se ani¬mam convertit, quam sapore suo delectabiliter pascit, non temporaliter; nam est cibus qui non perit. Unde spiritus ex eius virtute semper plus fortificatur 248rb et vivificatur; ideo praestat immor¬talitatem. Non sic de cibo temporali et sensibili, ideo animalis natura antiquatur et moritur. Sed cum animae humanae propter infectio¬nem ab origine contractam et longam continua¬tionem non essent aptae ad expellendum spiri¬tum erroris a sua antiquata passione et se ipsas mundandum, cum carerent iustitia, quae sola iustificat spiritum ad capacitatem illius beatitu¬dinis immortalis – in malivolam enim animam non introibit spiritus sapientiae –, ideo ad fi¬nem, ut suam legationem iuxta Patris desideri¬um compleret, constituit se purgatorem anima¬rum per meritum mortis, ut purgatis animabus vitam suam divinam regni caelorum posset communicare. Sed ad assequendum hanc purgationem, quae consistit in ablutione peccatorum seu infirmita¬tum spiritalium, praedicavit necessarium esse quod spiritus se ad capiendam purgationem ad¬aptaret. Et docuit, quod haec praeparatio fieret, si ipsum imitaretur, si scilicet ad virtutes Christi respiceret, quae verbo praedicaret et opere os¬tenderet, et illas imitaretur sectando mititatem, humilitatem, patientiam, veritatem, misericordi¬am, pacem, fidem, caritatem, iustitiam et cetera huiusmodi, quae sunt «fructus Spiritus». Tunc enim voluntas quae est spiritus, se con¬formando voluntati Christi et ostendendo hoc per opera virtutis pararet se ad receptionem me¬riti liberationis et ad unionem cum spiritu vitae Christi. Morales enim virtutes in anima habitua¬tae ipsam ad immortalis vitae receptionem dis¬ponunt. Nam quando ad talem oboedientiam veniret spiritus, ut in eo non viveret nisi virtus et voluntas Dei et mortua esset voluntas propria quae est carnis et huius mundi, aptus esset ad motum vitae divini spiritus; quodque ille homo qui sic ad spiritum perveniret, observaret man¬data Dei in diligendo Deum et proximum, et praeferret dilectionem Dei et proximi suae vitae sensibili; et esset dispositus, quod ipsum divinus Spiritus perpetue inhabitaret. Unde omnia haec sua documenta dilectionis Dei et proximi in se ipso ostendere volens mortem elegit, dum esset innocens, ut, quan¬tum Deum diligeret, propter cuius oboedienti¬am mori voluit, et quantum hominem diligeret propter cuius salutem obiit, ostenderet. Sunt igitur omnia divina mysteria in crucifixione in¬nocentis Christi complicata. Nam sic est Deus diligendus ex tota virtute animae, 248va ita quod omnia et vita ipsa pro nihilo ad eius gloriam ostenden¬dam est habenda. Sic proximi salvatio spiritus est diligenda quod temporalis despectuosissima mors est propter tantum bonum proximi nihi¬lifacienda. Meruit innocentissimi Christi mors vitam ipsam aeternam, quae iuste ei datur, cum ob solam dilectionem Dei et proximi passus sit, non ut luat peccatum quod in eo nihil habuit. Aiebat appropinquans passioni, quomodo se ipsum sanctificaret seu immolaret pro apostolis et omnibus fidelibus et quod ‹princeps mundi› qui occupabat hominem, ‹eiceretur foras›. Et quanta foret bonitas Patris, clarificaretur, qui creavit hominem, ut sibi ostenderet gloriam suam, et non pepercit Filio suo, sed traderet eum pro liberatione hominis; et quanta bonitas Filii qui se ipsum impendit pro homine, in quo se Filium Dei ostendit. Data est igitur Filio omnis vitae potestas ob meritum dilectionis perditae vitae. Unde in hac morte quae per solam dilectionem causata est, data est Christo ipsa vita aeterna pro merito, quae mortuos omnes in corpore et spiritu fide et virtute dispositos potest aeternaliter vivificare. Sic sibi data est vita ipsa spiritus pro merito, sicut si Deus alicui solem istum visibilem pro merito dedisset, talis haberet in possessione seu potestate virtutem illuminantem et vivificantem omnem sensibilem lucis et vitae capacem naturam. Habet igitur Christus vitam spiritus in sua potestate tamquam iustus possessor et heres re¬gni vitae. Ipse enim solus implevit legem, quae vitam promittit. Et in hac lege ipse Christus fuit promissus. Nam quod quis posset Deum dili¬gere et proximum, ita scilicet perfecte sicut lex praecipit, non fuit possibile nisi Filio Dei, qui scit et cognoscit Patrem et vitam aeternam. Pro¬missus est igitur Messias in lege, uti aiebat Chri¬stus in lege et prophetis de eo scriptum esse. Unde spiritus legis est Christus. Et quia lex vi¬tam promittit ipsam servanti, Christus est ille, cui regnum vitae promittitur. Tanta igitur est in morte Christi dilectionis intensitas ostensa, quod nulla maior possibilis est quoad Deum et proximum. Et ideo cum in se includat omnem possibilem dilectionem, om¬nem includit legis adimpletionem et omnem eius observantiae promissionem. Ipse est igitur spon¬sus qui habet sponsam et delicias spiritus. Unde patet quod 248vb sicut nulla anima potest esse iusta sine iustitia iustificante, sic nec viva sine illa vita vivificante; nec est aliud iustificatio quam vivificatio. Ita Christus est per meritum mortis iustitia iustificans et vita vivificans omnes fideles christiformes. Unde qui in luce ambulant sicut ipse, illos sanguis eius mundat ab omni peccato. Illi enim sunt proximi eius, pro quibus mortuus est, pro quorum salute tradidit se in mortem. Nulla autem mors cuiuscumque potest se ip¬sum mundare, quia nemo dedit sibi ipsi esse. Et nemo potest se ipsum, qui mortuus est, resusci¬tare et esse causa suae salutis aut denuo gene¬rare, ut vivat. Omnis enim peccator mortuus non habet, unde mereatur vitam. Nemo autem potest veraciter dicere se sine peccato esse, sed qui dixerit se peccatum non habere, mendax est. Quare sola mors Christi innocentis, qui se ipsum pro nobis cruci obtulit, est iustificans capaces, qui in ipso manent et sunt, qui ambulant ut ipse. In eo caritas perfecta in morte ostensa docet, quod in caritate ambulantes ipsum sequendo filii Dei sunt, hic in spe, et cum apparuerit post mortem in re, quia «similes ei erimus». Docet mors Christi mysteria, quomodo sci¬licet mandata Dei, scilicet dilectio Dei et similis huic, scilicet dilectio proximi, servari debeant, ut perfecta sit caritas, et quomodo sic servans et faciens vivet, et non est longe regnum caelorum, sed est in via, quia Christum qui ducit ad re¬gnum, imitatur. Nemo umquam adimplevit le¬gem, quae in dilectione consistit nisi Christus qui non venit solvere sed adimplere. Haec est perfecta caritas quae in morte Christi apparuit, quae meretur ipsum regnum vitae aeternae. Et cum nemo possit ad illam caritatem perfec¬tam, quae vitam promittit aeternam, pervenire, cum non sit, qui faciat bonum, quo non est melius usque ad unum, qui est Christus, ideo ipse est solus qui perficit et supplet id quod omnibus deest, et de eius plenitudine omnes accipiunt. Et quia meritum passionis est haec vita et thesaurus, dici necesse est per crucis mysterium omnes salvari qui salvantur. Ideo in symbolo posui apostolico quod Christus pro nobis sit crucifixus. Maria: Dicito, Iohannes, quomodo est vita manens in fidelibus filium meum sequentibus? Iohannes: Aeterna vita est regnum Patris, quod dedit Filio, et est viva lux 249ra sapientiae seu caritas. Manens in Filio manet in ipsa luce seu in vita Patris; nam haec promissio, quod qui manet in caritate, ille in Deo manet, qui est in forma caritatis Christi, in Christo manet. Christus est Filius Patris. Qui in Christo manet, filius Dei est per formam Christi, in qua manet; ideo et in Patre, quia Filius in Patre et Pater in ipso, quia Pater in Filio. Et «haec est vita aeterna». Qui confitetur Filium, Patrem habet. Qui ne¬gat Filium, negat Patrem. Formata fides est con¬fessio vitam praestans. Nam caritas quae format fidem, est caritas Christi, quae est solum perfec¬ta. Forma formans perfecta est. Unde ut concludam hanc partem: «Scimus, quoniam Filius Dei venit» et induit carnem et mortuus est pro nobis et resurrexit pro nobis a mortuis et assumpsit nos «et dedit nobis sen¬sum, ut cognoscamus verum Deum» et simus in vero eius Filio Iesu Christo. «Hic est verus Deus et vita aeterna.» Maria: Satis nunc enodasti, dilecte Iohannes, causam adventus filii mei in carnem et cursum eius «usque ad mortem» quodque mors crucis clarificat ipsum esse illum, qui in lege et prophetis pro¬missus est, in quo omnes benedicuntur et vivi¬ficantur, et quod ipse morte intercedente est mediator omnia pacificans et ad perfectum per¬ducens. Ipse est iustitia Dei et hominum, ideo media¬tor pacificans. Est iustitia Dei Patris; nam omnia Patris promissa adimplentur in ipso. Ipse osten¬dit Patrem iustum, fidelem et veracem. Ipse est iustitia hominum, in cuius iustitia omnes iustifi¬cantur, et haec iustificatio per mortem crucis consummata est. Quomodo autem ad mortem pervenerit, ex¬spectat populi devotio a te audire. Iohannes: Quae vidi et in memoria teneo, te matre misericordiae admonente recitabo. Timeo autem vehementer recitationem meam frigidio¬rem calore caritatis quoad Christum passum et mitiorem malivolentia ipsum persequentium non satisfacturam fervori tui desiderii et saluti exspectantis populi, nisi tua suppleat caritas. Maria: Adero et succurram. Iohannes: Oro primum auditores, ut hac fide attendant, quod Christus legatus caritatis omnia praeordinata exsecutus est absque defec¬tu, ita quod impossibile est melius fieri 249rb potuisse. Si igitur intendebat Pater, quod Filius liberaret morte humanum genus, talem subiit mortem Fi¬lius, quae in se omnium, qui liberari debent, mortis poenam in sua intensitate doloris com¬plicaret, ut omnis, qui mortem iuste pati debuit propter legis transgressionem seu inoboedien¬tiam, in morte Christi satisfaciat, etiam si poe¬nam infernalis supplicii pati debuisset. Intensitas igitur doloris Christi, qui nostros dolores porta¬vit et qui condemnationis sententiam in se sumpsit et chirographum cruci affixit ubi satis¬fecit, tanta fuit, quod nemo ipsam sufferre po¬tuisset nisi in quo caritas perfectissima quae sola esse potuit in Filio Dei. Unde quaecumque poe¬na aut scribitur aut cogitatur minor est illa satis¬factoria poena, quam Christus passus est. Habuit igitur scientiam mortis et omnium poenarum omnium, qui poenas pati possunt, et quoad sensibilem naturam corpus tale nobile quod intensius pati potuit, et in eo genere poenae, quo nullum acerbius, despectuosius et turpius loco et tempore et congregatione omnium, qui ad au¬gendum dolorem spectaculo intererant, et quae¬que talia quae excogitari possunt ad augmentum doloris, ut esset mors consummata, nulla mise¬ricordia, nulla pietas in Iudaeis et in ministris et tortoribus. Ista de ipso Iesaias scripserat, scilicet quod vir ultimus dolorum sciens infirmitatem innocens nostra peccata portans. Et haec sit fi¬des audientium, ut sciant acerbitatem poenae non esse expressibilem. Et quando aliter unus, aliter alius ipsam exprimere nititur, quod in hoc non est error quasi excedatur, sed semper minus dicitur quam dici deberet. Maria: Optime dicit Iohannes. Nam quo¬modo posset mea compassio quae fuit in filio meo passio, exprimi per alium, cum nec ipsam ego exprimere potuissem. Sed satis sit, ut quis¬que pro sua devotione et dilectione ad Filium conceptum quanto potest passioni acerbissimae fabricet conformiorem. Prosequere igitur. Iohannes: Inchoemus igitur et primum consideremus quomodo resuscitatio Lazari facta de viro nominato, et prope Ierusalem et de quadriduano et modo mirabili palam Iesu cla¬mante «Lazare veni foras!» fecit Iudaeos sollici¬tos, ut de nece Christi cogitarent, quia viderant multos abire et credere Christum Filium Dei seu Messiam. Et quoniam nequaquam fuit eis per¬suasibile, 249va quod homo esset Deus, virtutes, quas Christus ostendebat, adscripserunt arti magicae et maligno. Ideo consilio inito prophetante Caypha pon¬tifice expedire, quod unus homo pro populo moriatur, ne tota gens periret, capta est conclu¬sio, quod Christus moreretur in Ierusalem, extra quam non capit mori prophetam oportunitate ad hoc data. Ecce mirabile mysterium: Expediebat Chri¬stum mori, ut clarificaretur et notus seu clarifi¬catus in exaltatione crucis ad se traheret omnia. Iudaei vero memoriam eius de terra delere pro¬ponentes dictum Cayphae ad suum propositum servire credentes secuti sunt ipsius consilium. Christus voluit mori, sed eo ordine, ut moreretur quasi damnatus. Et quoniam iustus, quando ut damnatus mo¬reretur, tunc perderet Satan omnem iustitiam, quam sibi in filios Adae vindicabat, quia in ip¬sam iustitiam peccando perderet iustitiam, sicut abusus privat privilegio abutentem, sinebat Chri¬stus ista omnia sic fieri, quia suo proposito non adversabantur. Immo sic oportebat fieri, ut sci¬licet a Iudaeis et gentibus Deo in sacrificium pro gente offerretur, uti Cayphas prophetabat, ut tota gens non periret. Mira sunt ista: intendebant a deceptione libe¬rari, ideo Christum obtulerunt, et gens consecuta est liberationem a deceptione principis mundi. Sa¬tan se ipsum decepit. Procuravit Christum mori, ne perderet principatum, et per hoc perdidit. Deinde alia causa, cur Iudas factus est tra¬ditor, subsecuta est: Nam ante sex dies Paschae Iesus veniens Bethaniam, dum esset Lazarus se¬cum in coena et plures qui convenerant etiam ad videndum Lazarum. Maria Magdalena attulit un¬guentum pretiosum nardi pistici spicati et rupto alabastro, in quo erat, fudit super caput eius et odor implevit totam domum. Agente Iuda indi¬gnati sunt discipuli de perditione tam pretiosi unguenti, potuisset enim venundari multo ad usum pauperum. Haec persuasit Iudas, ut de pauperibus discipuli loquerentur, licet ipse de ip¬sis non curaret, sed fur erat et partem recepisset, si unguentum venundatum fuisset. Portavit enim loculos. Aestimabat autem se ex decima triginta argenteos habuisse et statuit Christum tradere 249vb Iudaeis pro illis triginta. Quomodo autem Chri¬stus et se et Mariam excusavit, clarum apud vos arbitror. Deinde altera die quando Christus ut rex et sacerdos visitare proponens venit Hierosolimam super asinam, et turba atque discipuli cum pueris Hebraeorum reverentiam Christo ut Dei Filio impendissent, Pharisaei indignati accesserunt Christum, ut compesceret a laudibus discipulos et alios, quibus Christus respondit, quod si ipsi tacerent, lapides clamarent. Et eiectis nummu¬lariis de templo in zelo domus Dei, curatis mul¬tis infirmis rediit Bethaniam. Ex his aucta est invidia scribarum et Pharisaeorum contra eum. Altera die secunda feria mane rediens in tem¬plum temptatus est per adductionem adulterae, et apostolis, qui ad eum deferebant esse gentiles, qui ad festum convenerant ipsum videre deside¬rantes, respondebat, quomodo hora clarificatio¬nis advenit, et hoc Pater de caelis contestatus est. Dixit autem, quomodo clarificari deberet per mortem similitudinem sumens de grano tritici, quod morte sua extendit multiplicativam virtu¬tem quodque ipse, si exaltatus a terra fuerit, om¬nia ad se traheret. Iterum de sero Bethaniam rediit; erat enim castellum Lazari et sororum in pede montis Oliveti quindecim stadiis seu duo¬bus paene miliaribus Italicis distans a Ierusalem. Maria: Sine, ut exponam clarificationem, de qua filius meus locutus est gentilibus audienti¬bus. Omnia quae beatificant animam, sapientia seu sapida scientia sunt. Ideo summa beatitudo consistit in cognitione optimi, scilicet Dei et le¬gati sui filii mei. Et claritas est notitia clara, et talis, quod est cum laude, et dicitur gloria a cla¬ritate. Notitia igitur Dei et Filii eius, quae excitat laudem, est, quam Christus revelare venit. Et maxime illam in morte ostendit, ubi caritas quae Deus est, manifestavit et ibi ipse clarificavit Patrem, ob cuius oboedientiam mortem subiit. Et Pater clarificavit ipsum esse Filium suum, qui non potuisset tantae virtutis esse, quod mortem talem ob caritatem subisset, nisi fuisset Filius Dei et caritatis quae Deus est. Ecclesia: Gratias agimus tibi Virgini virgi¬num, quae secundum nomen tuum, quod est Maria, nos illuminasti. 250ra Quaesumus, ut magis il¬lumines, quomodo aeterna vita sit in cognitione. Maria: Intellectualis natura est quae cogno¬scit seu intelligit. Intelligere est intus legere seu colligere. Quando igitur natura intellectualis in¬telligit illa quae sunt corporalia, non in se colligit corpora, quae non possunt illabi spiritui. Intel¬lectus enim spiritalis est naturae. Sic dum intel¬ligit calorem ignis, non efficitur calidus, et dum intelligit frigiditatem, non fit frigidus, et ita de reliquis. Non enim immutatur per illa sicut sen¬sus per illa immutatur quando sentit, quia in se illa non colligit, sed species sibi fabricat et phan¬tasmata in similitudinem corporalium, per quae intelligit corporalia. Quando vero divina intelligit, quae sunt spi¬ritalia et naturae suae illabi possunt, tunc illa in¬tra se habet et colligit. Illa enim uti sunt illabi possunt spiritui intellectuali. Ideo intellectus non intelligit divinam sapientiam per phantasmata aut similitudinem eius, sed per se ipsam, quia reperit sapientiam intra se. Et nisi intellectus ha¬beat sapientiam in se, non potest ipsam intelli¬gere, et eo ipso quod intelligit, est sapiens; sic de vita, sic de caritate et virtutibus divinis. Intellec¬tus igitur eo ipso quod cognoscit vitam divinam, habet in se vitam illam, et ita eo ipso quod in¬telligit vitam, est vivens. Habet igitur in se Deum, quando ipsum in¬telligit, et Christum, quando veritatem intelligit, qui est veritas. Et caritatem habet, quae est vivus divinus calor, quando caritatem intelligit. Unde patet, quod cognitio Dei et eius Filii est intra se habere omne desiderabile et melius quam cogi¬tari possit. Et haec est beatitudo, quae nisi ha¬beatur, concipi aut intelligi nequit. Ecclesia: Merito Maria nominaris et mater lucis fideles illuminantis. Maria: Prosequatur nunc Iohannes narratio¬nem. Iohannes: Feria tertia iterum rediit ad tem¬plum, et principes sacerdotum interrogabant eum, in qua potestate hoc faceret. Sed ipse alia quaestione ipsis proposita, ad quam non respon¬debant, se similiter excusavit et parabolas plures proposuit, scilicet de duobus filiis, quorum unus iussus intrare vineam 250rb verbo renuit, facto paruit, alius contrario modo. Aliam de cultoribus vi¬neae, in qua aperuit se non ignorare, quomodo filium et heredem occidere vellent, ut asseque¬rentur eius hereditatem, et non intelligebant, quomodo ex morte filii heredis fierent multi co¬heredes. Dixit etiam de invitatis ad nuptias. Et tunc accesserunt Pharisaei dicentes Romanis capere ab eis tributum an liceret. Quibus ostenso sibi numismate sic respondit, quod tam Deo quam Caesari sua cuique iura servavit illaesa. Deinde exposuit magnum mandatum et dilec¬tionem proximi et quod proximus fuit Samarita¬nus, volens dicere illum esse inter omnes abso¬lute proximum, qui liberat a morte animae, et in hoc se in nomine Samaritani propalavit. Dedit etiam intellectum de Christo, quem David nominat dominum suum. Redarguebat Pharisaeos de falsa doctrina, ambitione, crudeli¬tate, hypocrisi, avaritia et superbia. Et recedens de templo dixit eis: «Non me videbitis donec dicatur: Benedictus qui venit in nomine Domi¬ni.» Et post egressionem ostenso sibi opere mi¬rando templi ea quae erant futura, praedixit, quomodo scilicet veniet dies eversionis, in quo non remanebit lapis super lapidem. Rediens Be¬thaniam dixit: «Scitis quia post biduum Pascha fiet et Filius hominis tradetur» et cetera.