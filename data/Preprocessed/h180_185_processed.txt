Cod. Vat. Lat. 1245 fol.86vb «Una oblatione» etc. Christus se dicit vitam et vitam vivificantem. Pridie audivimus arborem in medio mundi habi¬tabilis, scilicet terrae, erectam, cui affixa fuit vita. Est considerandum terram habitabilem dici pos¬se paradisum Dei ab initio plantatam, et in ipsa sunt illa flumina, Nilus, Tigris, Euphrates et Ganges, et illam habere in medio «terram repro¬missionis», quae in respectu totius terrae habita¬bilis medium tenet. Et quantum illa laudatur per Moysen et scripturas, notum relinquo. In illa parte paradisi Deus singulariter delicia¬batur, et fuit cum hominibus, prophetis et sanc¬tis. Et scribitur, quo modo Deus post meridiem ad auram in medio paradisi ambulavit et quod Israel, scilicet vir videns Deum, ibi quiescens erexit lapidem quem inunxit et oblationem fe¬cit, quae omnia congrue de verbo Dei incarnato possunt intelligi. Nam ibi ambulavit post me¬ridiem, hoc est sole ad occasum tendente, sci¬licet post medium fluxus temporis ab ortu eius ad occasum in terra illa, et quaesivit Adam. «Venit enim quaerere et salvum facere quod perierat» de domo Israel. Ad illos enim in me¬dio illo mundi tunc habitantes se missum dixit. Et ad vocem Dei seu verbum eius se peccato¬res ex Adam abscondunt; fur enim odit lucem, ita et alii peccatores. Est etiam ipse lapis seu petra uncta, scilicet Christus, et oblatio et li¬gnum vitae et vitis vera et quidquid circa hoc dici potest. Ibi prima pacta inter Israelem et Deum fir¬mata sunt, scilicet quod Israel erit Dei, et Deus erit Deus Israel, et Christus erit mediator, qui in ara oblatus pacta firmat. Ibi scala, ipsum scilicet sacrificium, quod ‹ascendit sicut virgula fumi›. Ascendunt enim affectiones sanctorum desi¬deriorum viri Deum quaerentis, qui est innixus illi scalae, ad summitatem, et descendit gratia Dei. Quae quidem ascensiones et descensio¬nes recte angeli per scalam ascendentes et de¬scendentes dici possunt; sunt enim quaedam paradisiacae emissiones Cod. Vat. Lat. 1245 fol.87ra sive spirituales an¬nuntiationes et amorosae correspondentiae contemplantis animae et Dei. Unde evenit ibi esse templum, ad quod ascenderunt contem¬plativi, ut orarent. Et non mirum, si sanctus Ambrosius cre¬didit illis, qui scripserunt ibi Christum mortu¬um ubi et Adam, utrique scilicet in medio illius paradisi, et quod arbor mortis, scilicet Adam, et vitae, scilicet Christus, in medio paradisi, scili¬cet in loco calvariae, concurrant. In vita enim Adae est mors; nam, licet habere veram ‹scien¬tiam boni et mali› sit quid divinum et faciat hominem aequalem Deo, qui est vita, tamen comedere fructum scientiae, quod est inflari ex scientia, ingerit mortem. Sed in morte Christi est vita, quia, licet veraciter sit mortuus, tamen, quia innocenter et ob oboedientiam Patris vi¬tae, tunc secundum innocentiam et humilitatem et oboedientiam, quam exhibuit Patri vitae, de¬buit assequi meritum et gratiam apud ipsum. Sed quo modo assequeretur remuneratio¬nem a Patre vitae, si post mortem, quam passus est, non fuisset capax remunerationis? Mors de se est sine fine; remuneratio igitur etiam talis, scilicet sine fine, esse debet. Unde remuneratio est restitutio infinibilis sive aeternae vitae, et haec est resurrectio mortis ad vitam. Vide, quando vita humana datur propter oboedire Deo, tunc certa spes est quod remunerator da¬bit vitam divinam. Nam nisi daret vitam divi¬nam, quo modo esset Deus iustus et bonus? Exaltatio est remuneratio humilitatis, oboedien¬tiae seu mortis est vita remuneratio. Abrahae, qui oboedivit usque ad mortem suam in filio, Deus divinam vitam repromisit, quando dixit: ‹Ego sum merces tua magna›. Unde Paulus di¬cit: ‹Oportet accedentem credere, quia Deus est, et ipse remunerator›. Quanto autem quis cum maiori humiliatione et caritate patitur mortem propter oboedienti¬am, tanto remuneratio divinae vitae est ex me¬rito maior. Voluit igitur Deus mortem Filii sui dilecti talem esse, qua nulla potest esse inno¬centior, humilior et caritate maior, ut exaltatio¬nem supra omnes assequeretur. Hinc illa est arbor vitae vivificantis. Complicat igitur meri¬tum mortis Christi omnem Cod. Vat. Lat. 1245 fol.87rb vitae divinae re¬munerationem. Quare omnis spiritus, qui in Christi morte moritur, consequitur ex participa¬tione mortis Christi participationem divinae vi¬tae in Christo seu remunerationem Christi. Chri¬stus igitur primitiae mortuorum, quem Deus suscitavit, per remunerationem sibi ut capiti et omnibus qui ipsum recipiunt ut membris sicut cuilibet in ordine suo meruit resurrectionem ad vitam. Bene attendas, ex quo mors Christi fuit con¬summata mors omnium qui mori possunt. Nam ex agone eius scimus ipsum scivisse amaritudi¬nem mortis, et ideo ‹anima sua fuit tristis usque ad mortem›. Haec scientia quae fuit in anima rationali ipsius mortis fecit amaritudinem mortis incomparabiliter omni morte ignorantium mor¬tis amaritudinem maiorem et consummatam, et ideo, quando moriebatur, dedit animam suam in mortem pro nobis. Haec est mors consummata, et secundum magnitudinem amaritudinis eius re¬muneratio tanta fuit, sicut omnes sancti, qui Deo oboediendo mori possunt, mererentur. Un¬de, cum omnis qui perdit animam suam, qui sci¬licet moritur, invenit vitam, ideo mors Christi efficax est ad vivificandum omnes. Est etiam notandum quod anima, quae est capax remunerationis mortis, scilicet aeternae vivificationis, est incorruptibilis, quia subiectum remunerationis aeternae vitae. Solus igitur homo habens animam rationalem potest voluntarie perdendo animam invenire vitam immortalem. Hac die Christus duobus discipulis euntibus in Emmaus interpretabatur Moysen et omnes prophetas, quo modo oportebat eum pati et ita intrare in gloriam. Quaestio igitur, cur Deus per¬misit Adam patrem nostrum peccare et nos om¬nes peccato illo mori, solvitur, quemadmodum Christus dicit caecum natum, ut scilicet in illu¬minatione eius ostenderetur gloria Dei. Nam quod permissus est Adam cadere in peccatum, hoc non venit ex peccato quod Adam fecit aut aliquis ante eum, quando nemo praecessit, sed ut ostenderetur gloria Dei. Quamvis enim Deo non placuit peccatum, quod fieri prohibuit, ta¬men ipse scit de malo elicere bonum. Et hoc potest de omnibus praedestinatis ad gloriam, qui peccatores fuisse comperiuntur, pa¬riformiter ut de Paulo dici. Unde Cod. Vat. Lat. 1245 fol.87va Paulus ad Galatas 3o post multa, quae dicit nos ex fide seu gratia iustificari, addit: «conclusit Scriptura om¬nia sub peccato, ut promissio ex fide Jesu dare¬tur credentibus», et infra: ‹omnes filii Dei estis per fidem, quae est in Christo Jesu›, qui de se ipso dicit, quo modo Deus fecit eum de perse¬cutore apostolum, «ut ostenderet in eo omnem patientiam ad informationem eorum, qui credi¬turi sunt illi in vitam aeternam». Unde hanc suam gloriam Deus ostendere vo¬luit in Filio suo, ut, ‹sicut per unum hominem intravit mors in omnes›, ita per ipsum Jesum intraret vita in omnes. Filius clarificat Patrem, ostendendo divitias gloriae Patris et communi¬cando illas. Et Pater clarificat Filium, quia per ipsum donat vitam aeternam. Voluit igitur Deus omnes indigere gratia, ut ostenderet divitias gra¬tiarum suarum in omnibus per Jesum, cui ut fonti plenitudinem gratiae contulit. Permisit Deus nos omnes esse defectuosos, ut ipse osten¬deret se perfectissimum et omnia in Christo consummantem et perficientem. Vide Paulum ad Ephesios et Colossenses, quam profunde ipse Jesum evangelizat, in quo Deus omnia voluit in¬staurari, neque est alia scientia quam hoc scire. Et si recte intras ad scripturas, nihil reperies nisi Deum, mundum et Christum atque Christum esse, in quo Deus reconciliavit sibi mundum. Vide diligenter. Voluit Deus Pater etiam nos homines gloriae suae esse participes. Nam quae maior gloria humanae naturae esse posset quam in ipsa hominem reperiri, qui est Dei Filius be¬nedictus, in quo omnia, quae in caelo et in terra sunt, benedicuntur? Angeli enim sine verbo Dei forent sine vita. Ratio divina, quae est verbum Dei, est sapientia pascens omnem rationalem creaturam. Et ostendit Deus divitias sapientiae suae in gloriam eius per verbum, quod omnes rationales spiritus pascit in aeternum. Item, pro his, quae in alio latere ponuntur, nota, quo modo dicit propheta: «Voluntarie sa¬crificabo tibi». Ex quo voluntas capit remune¬rationem et distinguit opera, non nisi habens li¬beram voluntatem potest mereri, scilicet «qui potest transgredi, et non est transgressus» etc. Sine voluntate Cod. Vat. Lat. 1245 fol.87vb non fit remuneratio. Voluntas autem habet quandam libertatem, quae est vita eius, quam, si anima mortificat, tunc se ipsam redigit in servitutem; nam propriae libertati re¬signavit. Si igitur resignatio, quae et mors liberta¬tis seu propriae vitae animae, fit propter Deum, tunc exspectat ille, qui sic se Deo in sacrificium obtulit, remunerationem, quae est vitae divinae condonatio; nam qui propter Deum moritur ab¬dicando a se suam vitam, quae in libertate con¬sistit, ille in retributione assequetur vitam divi¬nam. Dat enim Deus ut largus retributor vitam divinam, scilicet participationem vitae suae, illi animae, quae sibi donavit vitam propriam. Ille autem donat vitam suam Deo, qui pro¬fessionem Christi accipit. Nam ille est magister et doctor et caput illius religionis et qui id fecit quod docuit; unde est via divinae vitae adipi¬scendae. Quae quidem professio consistit in fide caritate formata, per quam homo renuntiat omnibus quae possidet et sequitur Christum, quia ut Christus fit oboediens Deo cum omni humilitate usque ad omnium terribilium terribi¬lissimum, et sic militat sub capite Christo. Et attende: Sicut religiosi subsunt magistro suo, quem vice Christi sibi praeferunt, in quo sub Christo militant, sicut qui subsunt tribuno militum sub imperatore militant, cuius tribunus vices agit, sic anima religiosa, quae mortificata est, militat in oboedientia praelati, qui sibi a Christo praeponitur, qui ait ad praepositos: ‹Qui vos audit me audit, qui vos spernit me spernit, et qui me spernit eum spernit qui me misit.› Ecce, quo modo sine vera oboedientia, quae mortificat vitam sive libertatem nostram, non possumus ex¬spectare a Deo Patre, qui nobis misit Christum, remunerationem immortalis seu divinae vitae. Et nota quod spiritus proprie dicitur ipsa li¬bertas animae. Quando igitur non reperitur in homine propria libertas sed verbum Dei impe¬rans, cui oboeditur, tunc spiritus hominis est mortuus et spiritus Dei in eo vivit. Et hoc ideo, quia non movetur anima nisi ex agitatione spiri¬tus Dei. Potest autem spiritus Dei varie considerari, scilicet ut latet in praeceptis seu legibus impe¬rantibus, et sic dicitur illum qui servat mandata vivere, Cod. Vat. Lat. 1245 fol.88ra quia agitatur spiritu verbi Dei. Sed ille spiritus verbi Dei, qui in Christo reperitur, est spiritus salvationis, quia est spiritus spirituum adimpletionis omnium legum, in quo agitamur, ut non proximum tantum, sed etiam inimicos ita diligamus quod benefacimus eis. Et hic est pro¬prie spiritus Dei, «qui facit solem suum oriri su¬per bonos et malos». Si igitur in nobis habueri¬mus spiritum Christi, nihil haesitandum, quin simus membrum Christi et eius spiritu vivificati et quod ibi erimus, ubi caput nostrum. Et per illum Filii Dei spiritum erimus et nos participa¬tive filii Dei. Et nota spiritum hominis, qui proprie est liber¬tas animae, posse agitari bono spiritu, et est qui ducit animam ad terram rectam, quae est paradisus deliciarum animae, aut spiritu malo, et ille ducit ad terram, sed non rectam. Quando igitur libertas no¬stra cessat et in nobis imperat spiritus qui ad ter¬rena ducit, sicut est spiritus avaritiae seu luxuriae seu superbiae, tunc efficimur servi illius spiritus maligni, sub cuius imperio agitamur. Unde anima illa huic mundo videtur vivere, quia in his quae mundi sunt movetur et agitatur. Et in hac libertate vitae est servitus et mors. Quando autem anima movetur de mundo isto ad ea quae sunt alterius, videtur huic mundo quod sit mortua et serva, et tamen est vivens et libera; nam ‹servire, illud est regnare›. Qui enim agitatur spiritu Jesu videtur abstractus et mortu¬us propter abrenuntiationem mundi, et tamen dominatur mundo et carni; unde non est servus, sed liber, quia libertate eum spiritus Jesu decorat.