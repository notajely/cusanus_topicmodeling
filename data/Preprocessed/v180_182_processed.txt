Cod. Vat. Lat. 1245 fol.83va «Una oblatione» etc. Ex epistula Pauli, 2o ad Philippenses, quae hodie lecta est, hoc unum singulariter notandum, quo modo Paulus dicit Christum Jesum [Christum], «qui cum esset in forma Dei, non rapinam arbitratus est se esse aequalem Deo, sed exinanivit se ipsum formam servi accipiens, in similitudinem hominum fac¬tus, et habitu inventus ut homo». Dicitur in Genesi, quo modo Deus creavit hominem ad similitudinem sui. Hic dicitur, quo modo Deus, forma seu aequalitas Dei accepit «similitudinem hominum, et habitu inventus ut homo». Nota bene, quo modo homo creatus fuit ad similitudinem Dei et «de limo terrae», in quod «spiraculum vitae» fuit infusum a Deo, ut ad fi¬nem creationis posset pervenire. Finis autem est similitudo, ut scilicet similis fiat Deo. Sed quia homo non potuit pervenire ad finem suum, sci¬licet quia se ipsum perducere nequivit ad simi¬litudinem Dei, ad quam creatus fuit, ideo ae¬qualitas Dei seu forma descendit in naturam humanam induens hominem, ut impotentiam naturalem iuvaret etc. Et nota textum, quo modo docemur quod impotentia naturalis doctrina Christi iuvatur. Nam doctrina verbi spiritum vivificat. Qui enim ad cognitionem impotentiae ducitur, ut cogno¬scat se nequaquam ex viribus propriis Cod. Vat. Lat. 1245 fol.83vb posse exaltari in gloriam ad quam creatus est, quae consistit in hoc quod homo attingat similitudi¬nem Dei; cum enim homo erit similis Deo, tunc est exaltatus et in gloria, ubi Deum cogno¬scit, cui se similem videt; non enim apparebit nisi illis qui similes ei erunt, ut Paulus nos in¬struit, sed per adiutorium virtutis illius qui est Deo aequalis, immo ipsa aequalitas. Nam nos esse similes Deo, si felices esse debemus, ne¬cessario cognoscemus. Sed quo modo est hoc possibile, nisi medio aequalitatis? Nisi enim in¬tra te sit ipsa aequalitas, mediante qua iudicas de similitudine, quo modo scies te similem? Aequalitas revelat Patrem, ut videas te ei simi¬lem aut eius filium. Ab aequalitate venit omne iudicium. Aequalitas igitur est ipsa sapientia, quae tibi donat, ut cognoscas te filium Dei, sic¬ut in hoc mundo mater revelat genito, ut co¬gnoscat suum patrem. Donat igitur aequalitas, quae est forma seu figura substantiae seu Filius Patris actu, tibi, qui potes esse filius, ut de po¬tentia ad actum pervenias. Nihil enim ponitur in actu nisi per id quod est in actu. Id quod est in potentia non potest se ipsum perducere in actum. Nam esset contradictio. Esset enim in actu, antequam esset in actu. Et haec est divina revelatio Christi dicentis: «Sine me nihil pot¬estis» et «quotquot receperunt eum, dedit eis potestatem filios Dei fieri». Haec filiatio est fi¬nis sive similitudo Dei, sicut in Genesi dicitur Adam genuisse filios ad imaginem et similitu¬dinem suam. Communicatur igitur nobis virtus per quam exaltamur ex receptione spiritus Christi. Sed spiritus Christi non inhabitat nisi mem¬bra Christi, illa scilicet membra christiformia, quae se habent modo quo nos hic instruimur, scilicet quod homo ab omni superbia et prae¬sumptione sit alienus, et nihil sibi sapiat nisi Deus, et omnia, quae in natura carnis suae seu corruptibili natura reperit, sint sibi insipida. Tunc ipse incipit esse habitaculum immarcesci¬bilis sapientiae Dei seu verbi. Nam superbia ef¬ficit in spiritu nostro, ut nobis non sapiat nisi id quod concipimus, et hoc adeo sapit, quod omne divinum nobis est insipidum. Unde in superbam, scilicet malivolam, animam non potest intrare Cod. Vat. Lat. 1245 fol.84ra spiritus sapientiae. Nam anima illa non est libera sed serva et foedere servili maligno spiritu sub¬acta. Nisi enim fiat libera, non poterit foedus cum sapientia subire. Unde docemur quod ne¬cesse est hominem exinanire se ipsum et for¬mam humilitatis subire, ut possit esse oboediens divinae formae, quae spiritum suum informet et fortificet et ad exaltationem perducat. Et sicut Christus induit formam humanam, qui est ae¬qualis Deo, et factus est ut «vermis et non homo, et opprobrium hominum et abiectio ple¬bis», ita necesse est, ‹ut tu fias iumentum apud eum› oboedientissimum usque ad mortem. Hu¬militas autem per poenitentiam et luctum calore divino quasi panis azymus decoquitur. De quo in Climaco vide.