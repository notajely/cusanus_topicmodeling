Cod. Vat. Lat. 1245 fol.52vb «Vere Filius Dei erat iste.» Iuxta promissa hodie dicendum est id, quod Johannes Apostolus scribit 12o capitulo et con¬sequenter, similiter et alii evangelistae usque ad finem cenae et sermonis Christi, ut die Veneris possimus passionem secundum Johannem, prout tunc legetur in ecclesia, continuare. Iuxta dicta in alio praecedenti sermone tunc Jesus est ‹verbum abbreviatum super terram› et conclusio. Hic docemur ex gestis, quo modo hoc ver¬bum est verbum caritatis. Cod. Vat. Lat. 1245 fol.53rb Nam ab ipso non nisi caritas effluit. «Deus caritas est.» Verbum Dei verbum caritatis. Quid quaerit amor nisi amari. Hoc amari est cogno¬scere amorem. Intellectus per amorem se com¬municat. Sed quia Deus est intellectus, qui est caritas, non aliter potest cognosci nisi dilectione. ‹Qui igitur diceret se Deum cognoscere, et illum non diligeret, mendax esset.› Et ‹qui De¬um diligit, cognoscit quem diligit›, et gradus di¬lectionis est ostensio gradus cognitionis. Et quia Deus excellit omnem intellectum, ideo num¬quam sic diligitur, sicut diligibilis est, quia est caritas ipsa. Jesus est verbum caritatis. In eo non loquitur nisi caritas. Solus Jesus amat Patrem modo, quo amabilis est, quia cognoscit eum modo, quo co¬gnoscibilis est. Nititur amans ut amans suum amorem omni possibili modo ostendere, ut co¬gnoscatur. Sic experimur Jesum ostendisse per omnia, quae fecit in hoc mundo, caritatem ab¬solutam, cuius ipse erat legatus et verbum. Deus Pater ‹non pepercit Filio suo›, ut osten¬deret, quod magis nos diligere non posset. Filius non pepercit animae seu vitae suae, ut ostende¬ret se verum legatum caritatis. Non potuit maior esse amor Patris, et hoc ostendit, quia non prae¬posuit ei proprium et unicum Filium. Nec potuit esse maior amor Filii ad nos, quia ut adimpleret legationem amoris, non praeposuit vitam suam amori. Videamus, quibus signis Jesus se ostendit verbum et legatum caritatis, et signa ex historia eliciamus. Unum signum habemus ex gestis in cena in Bethania, quae fuit «ante sex dies paschae». Ali¬ud signum ex gestis in die Palmarum et duobus diebus sequentibus. Tertium signum ex gestis in ultima cena. Sed ultimum et maximum ex gestis in die Parasceves. Probatur ex textu Johannis in sermone cenae, quod propterea non receperunt Judaei sermo¬nem Jesu, quia non crediderunt eum missum a Deo Patre, et quod illa etiam sit causa, cur apo¬stolis non credant et eos persequantur credentes se obsequium Deo praestare, si eos interfecerint. Et hoc ideo evenit, quia ‹non noverunt Patrem nec Jesum›, etc. ex 15o et 16o capitulis. Et 17o etiam clare ostendit Jesus peccatum ex ignoran¬tia Dei et ipsius provenire et felicitatem ex Cod. Vat. Lat. 1245 fol.53rb co¬gnitione Dei et eius esse. Item nota textum Johannis 17: «Manifestavi nomen tuum hominibus, quos dedisti mihi de mundo. Tui erant, et mihi eos dedisti, et ser¬monem tuum servaverunt. Nunc cognoverunt, quia omnia, quae dedisti mihi, abs te sunt, et verba, quae dedisti mihi, dedi eis, et ipsi acce¬perunt, et cognoverunt vere, quia a te exivi, et crediderunt, quia tu me misisti.» Ecce textum, quo modo accipere verbum est pervenire in cognitionem, quod verbum est ver¬bum Dei, sicut Johannes Baptista etiam dixit supra (Johannis 3o): «Qui vero accipit testimo¬nium eius, signabit, quia Deus verax est.» Et supra dixit, quo modo sermo damnabit eos, qui ipsum non recipiunt etc. Ex hoc habemus, quod sermo Dei non indi¬get probatione, sed si accipitur, cognoscitur, etc.