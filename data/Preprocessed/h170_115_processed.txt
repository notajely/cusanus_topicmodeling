22va lin.30 «Anulo fidei suae subarravit me Dominus», in historia festi. Quo modo evangelium nos instruit – «Simile est regnum caelorum decem virginibus» – in hoc mundo quandam similitudinem reperiri regni caelorum, scilicet nuptias. Nam nuptiae sunt sanctae; et quia «mundus in maligno positus est» et ambulant homines se¬cundum desideria carnis, transfert hunc amorem in nuptias, ubi ambulatur iuste et sancte. Et ideo sicut in nuptiis est amor sponsi et sponsae in sanctificatione, ita quod amor ibi de vitio carnis translatus est in sanctificationem, ubi quisque, ut Paulus ait, ‹possidet vas suum in sanctificatione›; talis est similitudo amoris nup¬tiarum ad amplexum animae cum sapientia. Vitiosus amor, qui est in delectatione 22vb carnis, habet quandam similitudinem ad nuptialem, quia, «qui adhaeret meretrici, unum corpus effi¬citur» cum ea, sicut in matrimonio sunt «duo in carne una». Et primam coniunctionem facit ‹princeps te¬nebrarum›, qui est princeps fornicationis; et est ‹spiritus fornicationis›, qui in ea concupiscentia regnat. Et sic in fornicatione est mors, quia est ex spiritu tenebrarum et mortis. Et fornicantes, quia opera sunt maligna, fugiunt lucem. In nuptiis vero est Spiritus Sanctus, quia «Deus spiritus est». Et hos Deus coniungit, uti legitur in Adam factum. Postquam enim genus humanum de sua terra tenebrosa, a qua ortum cepit, est translatum in paradisum, Deus coniun¬xit Adam et Evam. Ecce, quod matrimonia fiunt ‹in facie eccle¬siae› quasi in introductione ad paradisum – ec¬clesia est ‹domus pacis et orationis› – et per sa¬cerdotem vices Dei agentem, qui coniungit et benedicit, uti Deus fecit in paradiso. Sicut igitur stimulus carnis ob corruptitatem humanae naturae adest, – nisi enim corruptibiles essemus in nostra individuali natura, non sti¬mularemur, ut conservaremur in nostra specie – incorruptibilitas igitur, quam appetunt omnia, cum sit deiformis, stimulat nos ad seminandum semen nostrum. Et hinc desiderio superadditur lex matrimonii, ut non sit appetitus satanicus seu divisus in plu¬res et vitiosus. Sic consequenter desiderio essendi, quo ap¬petimus esse immortales secundum spiritum, qui non est de hoc mundo, habemus stimulum na¬turae rationalis, quo stimulamur ad desideria spi¬ritualia, quae quidem desideria sunt scientiae: ‹Omnis enim homo natura scire desiderat›. Unde amor concupiscentiae quoad carnem et amor scientiae quoad rationalem spiritum insunt nobis. Sicut igitur concupiscentia in regno mundi huius translata ad sacramentum matrimonii quie¬scit in sanctificatione, sic amor scientiae trans¬latus ad veras nuptias sponsi quiescit. Unde, quamdiu rationalis spiritus divisus fer¬tur illimitate ad vanas artes, non invenit id, ad quod natura stimulat, sicut qui luxuriatur cum omni scorto. Oportet igitur, quod ad nuptias transferatur et desponset sibi non instabilem, sed aeternam sa¬pientiam; 23ra et illam non potest appetere nisi in natura sua. Et haec est mirabilis doctrina Pauli 2o Ad Corinthios V: «Nolumus enim exspoliari, sed volumus supervestiri, ut absorbeatur, quod mor¬tale est, a vita.» Et subiungit, quod «Deus hoc efficit, qui de¬dit nobis pignus spiritus». «Ille enim Spiritus te¬stimonium perhibet spiritui nostro, quod sumus filii Dei», Ad Romanos VII. Ecce, quo modo spiritus noster translatus de scientia huius mundi, quae vana est et non prae¬stat nobis, ut in ipsa vivamus, quia vitam non habet, ad nuptias Dei et agni delicias vitae suae invenit in sanctificatione, ut beata Agnes dixit: «Quod concupivi, iam video» etc. Nihil enim concupiscit anima rationalis quam aeternam veritatem, qua pascitur immortaliter. In illa enim vivit vita intellectuali, quia intellegit in intellectuali gustu se vivere. Sed haec communicatio non fit, nisi transfe¬ratur creatus spiritus de sua terra in paradisum, ubi est ‹arbor vitae›, et coniungatur per Deum Patrem. Nam Jesus ait: «Nemo venit ad me, nisi Pater meus traxerit eum». Et haec est evangeli¬zatio, quia «Pater in Filio», qui haec revelavit. Et sic nota, quo modo Agnes aiebat: «Anulo fidei suae subarravit me Dominus». Virgo illa innupta secundum spiritum locuta est. Nam ipsa praeventa non adhaesit nisi sapi¬entiae, non istius mundi, quae «stultitia est apud Deum», sed aeternae alterius mundi etc. Tria habemus ex themate: primo, quo modo Agnes fuit sponsa Christi; unus sponsus, una sponsa; unus sponsus sapientia, una sponsa, quae capax est seminis et unionis spiritus ratio¬nalis, qui est imago sicut Eva «virago». Sicut enim Adam caput mulieris, ita Christus, qui est aeterna sapientia, caput sponsae suae, quae est ab eo, sicut Eva ab Adam. Nam a Verbo sive logo est imago sive simili¬tudo extracta, scilicet spiritus rationalis. Et hic spi¬ritus rationalis, prout est in multis, vocatur eccle¬sia: «Sacramentum magnum» ‹Christi et ecclesiae›. Secundo dicitur, quo modo facta est sponsa, scilicet quia ‹Dominus anulo fidei suae› despon¬savit eam. Anulus circulus est scilicet figura sine principio et fine. Et nota, quo modo aeterna sapientia circulari figurae aequatur. Motus 23rb caeli perpetuus, quia circularis stat et movetur, quia «attingit a fine usque ad finem et disponit omnia suaviter» etc. Est verus anulus, quia anulus Domini, qui est veritas, cuius figuram gerit aurum verum. In anulo lapis pretiosus inclusus est petra illa, de qua Paulus: «Petra autem erat Christus». Sic ille «anulus» est «fidei suae». Nam quod humana natura unita sit aeternae Veritati, haec est fides. Quae est igitur fides, nisi quod Christus Deus est et homo? Uti anulus significat hoc quidem, sic te credere convenit: Si tu vis in tua natura immortalitatem adipisci, credere te oportet na¬turam tuam in Christo deitati unitam, tunc tu in Christo in tua natura te credis posse quietem attingere. Attende, quo modo dicit beata Agnes Domi¬num eam subarrasse. Nam tradidit sibi fidem suam et tunc subarravit dando sibi spem unio¬nis: Qui credit Christum Deum et hominem, ille non pervenit ad gloriam, nisi in ea fide subar¬retur, scilicet quod speret se uniri etiam posse Christo et per eum Deo Patri etc. Nec sufficit hoc, sed requiritur, quod spes sit viva. Et non potest esse viva nisi per dilectionem. Quare dicit illi: «Sum iuncta in caelis, quem in terra posita tota devotione dilexi». Item tertio considerandum, quo modo dicit se subarratam etc. Nam illa dicitur in fide sponsi sui subarrata, quae non minus fidelis sponso, quam sponsus sibi. Vide igitur: quo modo sponsus, qui est «testis fidelis», se habuit ob sponsam; et an sic se ha¬beat sponsa; quae sunt praecepta sponsi; an sit sponsa oboediens; ubi regnum sponsi; et an sponsa sic pergat; si sic diligit sponsa ut sponsus. Post hoc de gratia sponsi, quia misericors. Nam si secundum legem matrimonii adulteram possit sponsus a thoro repudiare, tamen potest gratiam facere et ignoscere. Et ibi tetigi de paenitentia et purgatione et indulgentia. Nota: Decem virgines possunt dici animae nondum adhuc ad mundum conversae per cor¬ruptiones. Inter illas sunt aliquae prudentes, ali¬quae fatuae. Prudentes sunt, quae vadunt et am¬bulant non solum in lumine naturae, sed habent secum oleum pascentiae luminis naturae, scilicet fidei, ut ait Isaias: «Nisi credideritis, non 23rb in¬tellegetis». Et non possunt lampades rationalis motus ex¬stingui, quando pascentia fidei adest. Sed qui lu¬mine proprio quaerit in tenebris, antequam per¬veniat in finem, exstinguitur. Nota: Postquam «clausa est ianua», pulsanti non aperitur. Nam oportet, quod anima, quae intrare voluerit, sit vigil et intret cum sponso. Solus enim ille est, cum quo intrare possunt. Ideo dicitur: «Qui sequitur me, non ambulat in tenebris, sed habebit lumen vitae». Ex quo attende, quod licet anima omnem faciat diligentiam, non tantum intrat nisi cum Chri¬sto. Nam in eo solum habet viam et medium intrandi.