26vb lin.14 «Estote parati: qua hora, non putatis, Filius hominis veniet», Lucae 12 et in evangelio missae. «Sint lumbi vestri praecincti». Per praecinc¬turam lumborum promptitudinem ad sequen¬dum et ambulandum, per «lucernas ardentes in manibus» similiter idem. Boni enim viatores, qui in nocte etiam ambulant, habent lucernas ar¬dentes. Docuit Christus pusillum gregem posse ad re¬gnum ascendere. Et similiter docuit scilicet hoc fieri per nihil tenere vendendo omnia et dando pauperibus. Nota alleviationem per exonerationem et, quae est necessaria ad spiritualem ambulationem etc. «Ubi est thesaurus, ibi cor». Mirabilis doctri¬na: Si regnum caelorum est thesaurus, tunc the¬saurus ille est abundantia. Si complacuit Patri dare thesaurum, qui est incomparabilis, tunc cer¬tum est, quod illi denegari non potest, qui omnia dat, ut assequatur. Sic dare omnia Deo seu pau¬peribus est emere thesaurum. Unde sic dare est in incorruptibilem bursam ponere. Et omne id, quod in illa bursa ponitur, centuplatur et fit the¬saurus vitae. Quid sint «lumbi» et quid ‹praecinctura› lum¬borum et quid «ardentes lucernae»? Gregori¬us exponit. Sic et quid ‹manus› et quid ‹portare›? Non di¬cit tenere sed portare. Illi portant, qui ambulant. Johannes dicit lucernam humanitatem et lu¬men verbum. Lumen ratio est. Ait Psalmista: «Lucerna pedibus meis verbum tuum». Nota de sollicitudine eorum, qui sunt servi boni, qui non dormiunt sed sunt exspectan¬tes dominum suum, quando revertatur a nup¬tiis. Vide similitudinem: Se dicit sponsum; et quo modo a nuptiis gloriae 27ra ad nos revertitur, quan¬do nos vocat; et quando pulsat, nos confestim aperire debemus. Et si aperimus, tunc facit nos discumbere; et quo modo tunc transiens mini¬strat hoc scilicet, quod transiens ministrat sicut sol transiens oculis lumen ministrat, alias non esset claritas visum in actu ponens sed exsupe¬rans propter improportionem infiniti ad finitum. Si sol staret, nihil posset sufferre virtutem eius. Est semper transiens, ut vitam sensibilem influat et ministret.