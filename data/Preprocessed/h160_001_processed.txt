SERMO I In principio erat Verbum Prothema 55r «Verbum caro factum est» Joh. 1. Quoniam, reverendissime Treverorum an¬tistes ceterique in Christo dilecti, nihil unquam mihi omnium ineptissimo minimis etiam in rebus clari eloquii in explicandis affuerit conceptibus, non dubium: in hoc ineffabilis festivitatis myste¬rio cuncti non solum eo trement corporis artus, verum restricto spiritu omnes animae vires in aggressu tam mirandi, tam mirifici sacramenti terrore repulsae stupescunt. Quis enim tam in¬finiti, immensi inconceptibilisque summi Dei nomen, quod nec angelis cognitum est, audet explicare? Et unigeniti Verbi «generationem, quis enarrabit?» «Bestia», quae tam altum im¬perceptibilem «montem tetigerit, lapidabitur». Si ‹nostri intellectuales oculi ad ea, quae mani¬festissima naturae sunt, se habent ut vesperti¬lionis ad lucem›, quid, si naturam ipsam ac eius secreta curiosa indagatione studeremus? Clarum esset nos parum aut nihil proficere. Quid, si spiritualis substantiae naturas, caeli stellarumque virtutis ordinem? Adhuc minus. Cum autem horum omnium dispositor, ordi¬nator, rector, conservator et creator sua simplici¬tate, spiritualitate, claritate ac perfectione infini¬tus cuncta excedat creata, manifestum est huma¬num intellectum ad huius tam excellentis lucis perceptionem non modo sua intrinseca visione debilere, verum penitus caecum ex sua natura remanere. Et cum haec ita sint, non miretur quisquam, cur sanctus ac litteratissimus Aurelius Augu¬stinus in huius sanctissimi Evangelii exordio ac ceteri orthodoxi catholici viri, theologica etiam lumina, adeo sint territi in huius nostri thematis explanatione, ut quoad possint praemissa excu¬satione parum evangelicis verbis addant. Quanto enim huius Evangelii altior sensus, tanto peri¬culosior disputatio, cum imbecillus intellectus se in discursu iuvare non queat. Hic enim sym¬mysta virgo Johannes speciali privilegio in cena e divino illo sacratissimo pectore haec hauriens secreta, aquila altissime volans, haec scribit, quae in Evangelii lectione cuncti audistis. Et quia tam altae veritatis sacramenta hiis clau¬duntur verbis, ut nec caelum nec terra nec uni¬versus orbis, etiam si mille milia forent, capere possent, quantum erit nobis miseris peccatoribus necessarium ipsum cunctipotentem, a quo ‹omnia et sine quo nihil›, devote exorare, ut nobis tantum luminis ex hoc Evangelio contri¬buat, quantum succurrente sua misericordia nobis sufficit ad salutem. Salutemus ergo Verbigenam per consumma¬tionem gaudiosae salutationis ex nativitate Uni¬geniti, ut matre piissima instante dulcissimus Filius infans illuminet dicentes mente devota: «Ave, Maria» etc. Thema Principale PARS PRIMA De nominibus Dei 56r «In principio erat Verbum, et Verbum erat apud Deum, et Deus erat Verbum» etc. Protestor etc. Deus, quia omnis boni et perfectionis, virtutis et veritatis origo a nullo dependens, et ‹a quo omnia›, ipsum summum bonum esse necesse est. Summum autem in sua superlativitate nihil se¬cum compatitur, alioquin summitatis rationem penitus perderet. Quare unicus Deus et eaprop¬ter simplicissimus. Summum nihil antecedit. Partes prius autem sunt toto, et earum unio ex altioris virtutis potentia dependet. Constat ergo summum bonum solum perfectissimum esse, unicum et simplicissimum, cuius esse, quia sum¬mum, a nullo dependens; ideo proprie Deus so¬lus est. Quare inter alia hebraea nomina «vaheie» nun¬cupatur, id est «qui est», sicut alibi: «sum qui sum». Hoc autem divinum esse, quia summum, «per se et propter se» necesse est esse. ‖Et cum ‹nihil sui ipsius causa sit›, – «alioquin esset, antequam esset», quod implicat – ‖, quare aeternaliter et incommutabiliter est et ‹in omni principio erat›. Iam clarum est perfectissimo, unico, simpli¬cissimo esse divino nihil deesse, quia perfectis¬sime est, nihilque convenire, nisi quod cum summo bono concordat. Quod enim a summi¬tate boni cadit, perfectissimo esse non convenit. Patet nunc, quod summum esse, summa dura¬tio sive aeternitas, summa virtus, summa maie¬stas, summa gloria, summa iustitia, summa veritas unus simplex Deus sunt, extra quem nihil sum¬mum est nihilque infinitum. Quare nec mundus aeternus nec quidquam infinitae potentiae vel virtutis. Hinc hic Deus tam immensus ab omnibus creaturis innominabilis, inexpressibilis et ad ple¬num incognoscibilis manet. Nominatur humanis diversis vocibus, diversis linguis diversarum nationum, licet nomen suum sit unicum, sum¬mum, infinitum, ineffabile et incognitum. Ascendens intellectus creatus ad apprehenden¬dum tam summi boni virtutem reperit eum solum iustissimum ‖provisorem‖: hinc sibi apud Judaeos «El» nomen dedit; reperit domina¬torem universi cuncta praevidentem: dixit «Adonai»; reperit potentissimum: dixit «Jah»; reperit mansuetissimum: dixit «Sabaoth», «Schaddai» etc. Et iuxta Hebraeorum tradi¬tionem talium nominum octo sunt. Unum tamen sanctissimum, cuius interpre¬tationem humanus intellectus apprehendere ne¬quit, a Deo datum, quod est Tetragrammaton, id est «quattuor litterarum», est «ineffabile», id est per intellectum inconceptibile, neque apud Judae¬os nisi praecedente ieiunio semel in anno voce profertur, quod vocatur «Jehova». ‖‹Et ubi in Biblia Hebraeorum ponitur hoc nomen, ibi nos habemus “Dominus”› etc.‖ Idem quidem sanctissimum et altissimum divi¬num nomen, quia non secundum aliquam parti¬cularem virtutem extrinsecam sicut cetera, sed secundum omnipotentiam ‖‹et proprietates in¬trinsecas sine respectu ad extra›‖ Deum significat, ‖ideo ‹Rabbi Moyses in libro Directionis perplexorum dicit, quod omnia nomina divina derivata sunt ab operibus divinis praeter Tetra¬grammaton, quod est appropriatum altissimo creatori, quod significat divinam essentiam cum proprietatibus intrinsecis›, – et‖ maximi mysterii est. Et per ipsum ‖, ut quidam aiunt,‖ cunctas quas hodie magicas vocamus operationes, quae apparentem rationem non habent, antiqui opera¬ti sunt. Et in hiis libris, quos Adam et eius filius Abel iustus dicuntur scripsisse, et in libro quodam, qui Salomoni inscribitur et vocatur Sepher Raziel, reperitur, quo modo in hoc nomine et aliis infinitis divinis nominibus antiqui omnem sapientiam tam superiorum quam inferiorum contineri putarunt. Hodie autem libri sunt de¬structi, quia per non intellegentes linguas scripti, et iuste spreti et damnati. De quibus alio loco potius dicendum est. Habent itidem Graeci unius Dei diversa no¬mina, puta «ischyros» iuxta potentiam, «kyrios» iuxta dominationem, et proprie vocatur «theos». Ita et latine a «theos» «deus» derivatur, et tarta¬rice «birtenger», id est «unus deus», et almanice «ein got», id est «eine gut». Ita in lingua Slavo¬rum «boeg» et in Turkia et Sarracenia «olla uhacber», id est «iustus deus magnus», et in cal¬daea et indica «esgi abhir», id est «creator uni¬versi», appellatur. Ita unus Deus secundum attributa diversa a diversis gentibus aliter et aliter nomen sortitur, licet sit unus in omnibus et per omnia. Etc. 56v Hic autem Deus summae vigorositatis nihil imperfecti, parvi et minuti in sua essentia habens otium necesse est abhorreat. Alias summe oti¬osus Deus esset, ac sic summa felicitas esset in pigritia ac otio, quod est impossibile. Et quoni¬am hoc sic est, quod apud divinam essentiam impossibile est otium reperiri, consequens est eam summae activitatis exsistere. In omni autem actione perfecta tria correlativa necessario reperiuntur, quoniam nihil in se ipsum agit, sed in agibile distinctum ab eo, et tertium surgit ex agente et agibili, quod est agere. Erunt haec correlativa in essentia divina tres personae, quare Deum trinum vocamus. Est enim Deus deificans, generans, iustificans, amans cum ceteris infinitis perfectionibus, quem Patrem vocamus. Est Deus deificabilis, generabilis, iustificabilis, amabilis etc., et hunc Filium a Patre procedentem nominamus. Est postea dei¬ficare deificantis et deificabilis, id est Patris et Filii, et sic iustificare, generare, et amare amantis et amabilis, et hunc Spiritum Sanctum ab utroque procedentem nominamus. Huius immensae, ineffabilis ac inconceptibilis divinae Trinitatis humanus intellectus per has suprascriptas rationes firmam fidem apprehendit ac indubitatam et auctoritatibus eorum, qui divi¬no spiritu locuti sunt, se iuvat. Ex Vetere enim Testamento iuxta hebraicam veritatem huius simplicissimae Trinitatis sacra¬mentum saepe manifestatur. Principium enim Sacrarum Litterarum dicit: ‹“In principio creavit Elohim”, et Josue ultimo: “Non poteris servire Domino, quia Elohim sancti ipse”, ac Jeremiae ⌈33⌉: “Perver¬tistis verba Elohim viventium, Domini exer¬cituum, Dei vestri”›. ‹Et in Psalmo ⌈42⌉: “Deus deorum Dominus locutus est” dicitur hebraice El Elohim Jehova, id est, quia indivisa sunt opera Trinitatis, tres personae unus Deus creavit terram› etc. Verum Judaei volentes Trinitatem evadere dicunt per trinitatem, quae in eorum libris exprimitur, tres proprietates intellegi debere, scilicet divinam sapientiam, bonitatem et poten¬tiam, per quas proprietates dicunt cuncta creata. Et hoc Nicolaus de Lyra destruit in libello quodam Contra Judaeos pluribus ostendens auctoritatibus Veteris Testamenti Trinitatem. Ego etiam aliquando disputando deprehendi sapientes Judaeos ad credendum Trinitatem in¬ducibiles. Sed quod Filius in divinis sit incarna¬tus, hoc est, in quo sunt indurati nec rationes nec prophetias audire volunt. Sunt alia sacra documenta huius indubitatae sanctissimae Trinitatis, quae nunc brevitatis causa supersedeo. PARS SECUNDA De aeterna nativitate in Deo et creatione hominis Nunc ad sacri Evangelii intellectum ascenda¬mus: «In principio erat Verbum». Verbum istud nos Filium in divinis nuncupa¬mus. Et apud graecam litteram dicitur «in archi ⌈henu tu⌉ logos». Verbum quidem non pro sensi¬bili, sed intellectuali capitur. Cum enim in essentia Dei sit necessario Deus se intellegens sive se con¬cipiens, qui dicitur Deus Pater, tunc est eius verbum seu sui ipsius conceptus Filius eius, a Patre in aeternitate genitus. Erat itaque «in principio» ante omne tempus, in ipsa aeternitate, ‖vel in ipso principio summo, id est in Deo Patre,‖ hoc sanctissimum Verbum procedens a Patre, ab eius substantia et natura, quoniam «Jehova», Deus Pater, «dixit Domino Jehova», id est Deo Filio: «sede a dextris meis» etc. «Tecum enim principium in die virtutis» etc. «Ex utero», id est propria substantia, «ante luciferum» in principio mundi creatum «genui te». Hoc cla¬rius habet Caldaeorum veritas, quae dicit: «Dixit Dominus Verbo suo». «Loqui enim Dei est Verbum genuisse» secundum Gregorium XXIII Moralium. ‹Semel autem locutus est Deus, quia aliud verbum praeter unigenitum non habet. ‘Loquitur enim Deus et illud ipsum non repetit’. Loquitur autem Deus Verbum, quia nullum tempus congruit Deo, nec praeteritum nec futurum›. ‖Firmianus Lactantius ait: «Deus proce¬dentem de ore suo vocalem spiritum, quem non utero, sed mente conceperat, inexcogitabili quadam ⌈mentis⌉ suae virtute ac potentia in effigiem, quae proprio sensu et sapientia vigeat, comprehendit». Unde «in Psalmo 44: “Eructavit cor meum verbum bonum, dico ego opera mea regi”, contestans videlicet nulli opera Dei esse nota nisi soli Filio, qui est Verbum Dei, et quem regnare in perpetuum necesse est». «Melius Graeci ‘logos’ dicunt quam nos ‘verbum’ sive ‘sermonem’; ‘logos’ enim sermonem significat et rationem, quia ille est et vox et sapientia Dei».‖ ‹Quis digne fari posset illam ineffabilem nati¬vitatem, quod de aeterno natus est et nascitur coaeternus et quod genitus ante saecula genitus est sic, quod posterior non est genitore?› ‹Hoc enim Verbum› secundum Basilium ‹“in prin¬cipio erat” et non est nec humanum nec angeli¬cum›, sed est internalis Dei locutio. Hic Dei Filius, ut I libro Sententiarum distinctione dicitur, est simul cum Patre una sapientia et substantia; «qualis Pater, talis Filius». O mira nativitas, ubi generans suam essen¬tiam et naturam, perfectionem, virtutem, glori¬am, infinitatem et omnipotentiam dat generato! «Consubstantialis» enim est «Patri» Filius, quia ‹tres personae unus Deus›. Quidquid Deo con¬venit, omnibus personis aequaliter convenit. Quamquam «alius Pater, alius Filius, alius Spiri¬tus», non tamen alterius essentiae est Pater, nec aliud est Pater, aliud Filius, aliud Spiritus Sanc¬tus, quia ‹Patris, Filii et Spiritus Sancti una est essentia, coaequalis gloria, aeterna maiestas›. ‹Cum itaque Filius iugiter in Patre sit per essentiam, ideo dicitur› secundum Origenem: ‹“Et Verbum erat apud Deum”, nec fuit in prin¬cipio, in quo erat Verbum, aliqua separatio Verbi et Dei Verbum proferentis›, quia «Deus erat Verbum». Quare nihil minus in Filio quam in Patre, quia «Deus de Deo, lumen de lumine». Generationem hanc inenarrabilem summa ve¬ritas, si non plena luce, aliquali tamen radiolo in paganitatis tenebris constitutis aliquantulum aperuit, ut apud Firmianum Lactantium in De falsa sapientia plurima exempla conscribun¬tur. Refert quidem Hermetem Trismegistum: 57r «In eo libro, qui Logos ⌈gelios⌉, id est sermo perfectus, dicitur, his usus est verbis: ⌈kyros⌉ ke ton panton ⌈politis⌉ on theon ⌈kalei⌉ etc., id est: dominus et omnium factor, quem deum nominare videmur, secundum fecit deum» etc. Et sequitur: «Quia hunc fecit primum, solum et unum, bonus ei visus est et plenissimus omni¬um bonorum. Gavisus est et nimis dilexit velut partum suum». Similiter: «Sibylla Erithraea in carminis sui principio filium dei ducem et imperatorem omnium praedicat dicens: ⌈panto profton ktistin⌉ etc., id est omnium nutritorem conditoremque, qui dulcem spiritum omnibus deposuit et ducem deum omnium fecit» etc. ‹Et alia Sibylla: hunc oportet cognosci; ipsum tuum scito deum, qui est filius dei›. ‹Hunc filium ineffabilem Hermes dicit. Causa autem huius causae voluntas boni, quae deum provexit, cuius nomen non potest ore hominum fari. Et postea ad filium suum Hermes loquitur: Est enim, o fili, secretus quidam sermo sapien¬tiae de solo domino omnium, praesciente omnia deo, quem dicere supra hominem est› etc. ‹Zenon ‘logos’ sive ‘verbum’ naturae dis¬positorem atque opificem universitatis appellat. Quem et fatum et necessitatem rerum et animum Iovis appellat, ea scilicet consuetudine, qua so¬lent Iovem pro Deo accipere. Sed nihil obstant verba, cum sententia congruat veritati. Est enim spiritus dei, quem ille animum Iovis nominavit. Nam Trismegistus, qui veritatem paene uni¬versam, nescio quo modo, investigavit, virtutem maiestatemque verbi saepe descripsit›. ‹Et alia Sibylla: Omnia verbo agens› etc. Refert se Augustinus libro VII Confessio¬num apud Platonicos Evangelii nostri princi¬pium invenisse: «In principio erat Verbum, et Verbum erat apud Deum, et Deus erat Verbum» etc. Sequitur: 57v «Et omnia per ipsum facta sunt». Omnia enim ab uno principio dependent. Volun¬tas increata, omnipotens, una et aequalis, poten¬tiae infinitae, ‹sicut voluit, cuncta perfecit›. Sed quia volentis Patris ac loquentis sermo sive verbum Filius exsistit, hinc ‹per ipsum Verbum cuncta facta sunt›. «Dixit enim et facta sunt, man¬davit et creata sunt». «Dixit: Fiat lux, et facta est lux». «Verbo enim Dei caeli formati sunt». Unde Psalmo ⌈42⌉: «Deus deorum, Dominus locutus est et vocavit terram». Hoc dicit psalmista: «El Elohim Jehova locutus est» ostendens «indivisa esse opera Trinitatis» coniungens «Elohim» cum «Jehova», ostendens per Filium Deum terram creatam. Summa incommensurabilis bonitas volens non solum intra se ab aeterno producere multiplicavit etiam creando in tempore extra se suam bonitatem. Sed non potuit Deus optimus ad imaginem alicuius extrinseci, quoniam ipse omnia, nec ad alium finem nisi ad summum, scilicet se ipsum, cuncta creare. Quare ad ima¬ginem divinitatis et ad Deum cuncta «per ipsum facta sunt». Quo modo autem cuncta fluant a Deo in esse suo, longum esset et impossibile mihi enarrare. Sed ut aliquantulum intelligamus, assumamus dictum Lincolniensis in libello suo De forma prima, scilicet [quod], quemadmodum artificiatum fluit a mente artificis, sic, scilicet imaginando Deum summum artificem, cuncta, quae fuerunt, sunt et erunt, ab aeterno in mente habuisse et iuxta voluntatem suam per omnipotentiam in esse temporale posuisse absque medio vel iuva¬mine extrinseco. Omnipotentia enim nullius adiutorio indiget. Recte, sicut artifex formam domus aut arcae in mente concipiens eam per voluntatem velit in esse producere, sed, quia in eo potentia non convertitur cum voluntate, sicut in Deo omnipotenti, oportet media multa habe¬re, puta ligna, securim etc., ad introducendum formam praeconceptam; quae media in Deo non sunt necessaria. Fluit enim sic a forma Dei omnis forma, ab esse divino omne esse, a bonitate divina omnis bonitas et a veritate divina omnis veritas. Et talem fluxum creationem vocamus. Et quia unus Deus est trinus, fluunt triplices creaturae a Deo: spirituales tantum, corporales tantum et mixtae. Spirituales sunt angeli et intelle¬gentiae, corporales sunt vegetativa, sensitiva et elementativa; mixta natura tamquam ab utraque procedens est homo. Et quia «Trinitas» est «in unitate», sequitur in natura spirituali trinitatem esse, scilicet tres ordines; et quilibet ordo trinitatem complecti¬tur; sunt novem chori. Ita in natura caelestiali-corporali et natura elementali, sensitiva et vege¬tativa imago Trinitatis consistit; ita et in natura mixta. Ordines autem rerum et monarchias has pulcherrimum esset contemplari, quo modo sa¬pientissimus «cuncta, quae fecerat», fecit «valde bona». Et per has contemplationes sanctus Dionysius ad hierarchias ascendit. Sed quia «Trinitas in unitate» est, gerit intra se omne creatum in suo esse imaginem Trinitatis: per hoc, quod habet «esse, virtutem et operatio¬nem», per hoc, quod est ex «potentia, obiecto et actu», per hoc quod est ex suis «innatis correla¬tivis». Sicut enim divina bonitas est ex bonifi¬cante Patre, bonificabili Filio et bonificare Spiri¬tu Sancto, ita bonitas effluxa hoc vestigium Tri¬nitatis intra se gerit, ut nulla bonitas creata esse possit sine bonificante, bonificabili et bonificare. Ita quidem de amore, esse, veritate et ceteris omnibus a Deo effluxis. O, si hic contemplator aliquis ascenderet, quam dulces speculationes inveniret! Profecto nullus infidelis, nullus superbus, avarus, incastus aut aliis sordidis peccatis involutus hanc dulce¬dinem apprehendere poterit. Nec quisquam ita durus qui, si in hanc contemplandi viam intra¬verit, non mollescat. ‖Advertat hic unusquisque: Deus propter se cuncta creavit, ut omnis creatura suum opti¬mum finem haberet.‖ Creavit autem ultimo Deus hominem, tamquam in quo complementum et creaturarum perfectio consisteret. Hominis au¬tem perfectio in Deo est. Sic itaque omnis crea¬tura per hominem in Deum ordinata est. Quare ineffabilis pietatis Deus hominem in fine ‖creavit et‖ donis ornavit, libero arbitrio et ratione, ut per rationem ortum suum et sui conditorem intellegeret et per liberum arbitrium amaret ac principia sibi a Deo data naturaliter bona ac in Deum ordinata sursum erigeret ac per virtutes oboedientiam et caritatem multiplicaret moraliter. «Posuit» Deus hominem «in paradiso voluptatis», posuit animam mundissimam in corpore terreno aptissimo, flexibili et oboedienti. Dedit sibi potestatem totius paradisi, totius cor¬poris, ut omnium sensuum corporalium et spiri¬tualium uti posset. ‹Praecepit, ne comederet de ligno› posito ‹in medio paradisi›, ne scilicet per liberum arbitrium abuteretur ratione et sua prin¬cipia deordinaret per superbiam in terram, ver¬sus inferius, quae in oboedientia fuerunt sursum plantata. Postquam enim ‹invidia diaboli› parens ille primus, Adam scilicet, spe seductus inani cecidit, et sic ‹sine Verbo factum est nihil›, id est pec¬catum – nihil enim entitatis peccatum habet, alioquin effigiem trinitatis et bonitatis gereret –, confestim post peccatum, post deordinationem principiorum tamquam exul et peregrinus fac¬tus est de paradiso, quoniam rebellio orta est in corpore contra animam. Hanc autem radicem peccati propter naturae humanae maculam a primis parentibus contractam omnes ex Adam per propagationem traducti contraxerunt et con¬trahunt. ‖ O, perfidissima ‹diaboli invidia, per quam mors intravit in orbem!›‖ O, quam magnum peccatum, quod omnes posteros a fine privasset, nisi Salvator misericorditer succurrisset! PARS TERTIA De causa incarnationis, quae per modum «piae discordiae» inter attributa divina explicatur 58r Nunc, venerabiles domini, verus symmysta Dei hoc unico verbo «Sine eo factum est nihil» aperuit causam, cur Deus factus est homo. Hic nunc quam breviter aperiam casum cuius¬dam piae discordiae ante salutarem sententiam incarnationis Verbi Dei. Homo creatus et ordi¬natus est ad salutem et ad optimum finem. Pec¬catum deordinavit, iustitia condemnavit ad poe¬nam. «Misericordia Domini et veritas iustitiae sibi obviaverunt». Factum est itaque pium bel¬lum coram sanctissima Trinitate, quae Elohim dicitur, id est «dii vel iudices», inter Deum et hominem. Divinitas actor, homo reus, causa: crimen laesae maiestatis, advocati Dei: veritas et iustitia, hominis: pax et misericordia. Allegabat veritas contra hominem criminis magnitudinem dicens sceleratissimum hominem maiestatis honorificentiam et divinitatem blas¬phemasse, quia aestimavit Deum mendacem, diabolum veracem. Veritas Deus dixerat: «Qua¬cumque die comederitis de ligno scientiae boni et mali, moriemini»; subintulit diabolus men¬dax: «Nequaquam moriemini». Discredidit veri¬tati affirmanti et credidit falsitati neganti. Plus credidit diabolo promittenti mendaciter: «Scit enim Deus, quacumque die comederitis, similes ei eritis». O, Deus, nonne ‹odisti operantes iniquitatem? Perdas itaque omnes, qui loquuntur menda¬cium!› Et sint extra regnum tuum ‹canes, vene¬fici, impudici, homicidae, idolis servientes et omnes, qui amant et faciunt mendacium!› Et quia commisit crimen laesae maiestatis, transeat haec sententia in posteros, quia tu es «Deus zelotes iudicans peccatum patrum in filios» (Exod. 20). Iterum secundo allegabat veritas Dei senten¬tiam dicens: Domine, dixisti: «Non est Deus quasi homo, ut mentiatur, neque ut filius homi¬nis, ut mutetur» (Num. 23). Dixisti, Domine, «quacumque die» etc. Homo praevaricator fecit. Moriatur ergo in aeternum! Misericordia contra defendendo hominem ‖nitebatur attenuare peccatum per magnificen¬tiam bonitatis,‖ dixit: Non decet summam boni¬tatem perdere hominem. Deus, ‹creasti homi¬nem ad te›, et hoc opus tuum, Deus, vanum esset et vacuum et imperfectum nec consequere¬tur finem, quem ei deputasti tua bonitate, Deus. Concludat allegatio veritatis angelis, qui nullo impellente peccaverunt et ceciderunt. Homo autem deceptus et suggestione et calliditate sathanae impulsus et delusus remedium habeat. ‹Numquid, Domine, irasceris in finem?› ‹Memo¬rare›, obsecro, ‹quae sit humana substantia. Non enim vane constituisti omnes filios hominum›. Dixit veritas: Domine, quod tu non potes esse mendax, quo nihil verius. ‹Memorare› ergo, ut adimpleatur ‹ius iurandum, quod iurasti ad Abra¬ham› etc., scilicet: «In semine tuo benedicentur omnes gentes». «Benedictus ergo Dominus Deus Israel, qui facit redemptionem plebis suae». Ser¬vabis, Domine, promissa, «et David non frustra¬bitur». ‹Non profanabis testamentum tuum et, quae procedunt de labiis tuis, non irritabis›. Dixisti, Domine: «Si autem dereliquerint filii eius testamentum meum etc., visitabo in virga iniquitates eorum. Misericordiam autem meam non dispergam ab eo, neque nocebo in veritate mea»; et ideo «in aeternum servabo illi misericordiam meam». Hoc decretum tuum, Domine, quod est pieta¬tis, immobiliter persistet. Stabit propositum tuum, Deus, quo ‹praedestinasti conformes fieri imagini Filii tui›. Stabit ‹testamentum, quod disposuisti electis tuis: Iuravi David servo meo, usque in aeternum praeparabo sedem etc. et aedificabo›. Dixisti, Domine, per ‖Jeremiam‖ 18 capitulo: ‹Repente loquar adversus gentem et regnum, ut eradicem et dispergam et evertam. Si poenitentiam egerit gens illa a malo suo, agam et ego poenitentiam super malo, quod cogitavi facere eis›. Poenitet genus humanum. «Usque¬quo oblivisceris in finem?» Iustitia contra hominem peccatum aggra¬vando dixit, quomodo peccatum hominis laesis¬set veritatem, insurrexisset contra misericor¬diam, paci contumelias irrogasset, contempsis¬set iustitiam. Veritas enim cogitavit hominem salvandum, misericordia praedestinandum, ut ‹conformis fieret imagini Filii Dei›. Iustitia meritum offerebat ‹per gratiam in praesenti, pax praemium per gloriam in futuro›. Credidisti mendacio, Adam! Ecce, non solum homo moritur, sed ut aqua labitur. Non poeni¬tenti misericordia etiam non misereretur, Domi¬ne. Sed Adam pro poenitentia usus est blasphe¬mia, pro confessione contumelia. ‹Dum enim Deus deambularet ad auram post meridiem, vocavit Adam ad poenitentiam dicens: Quis tibi indicavit, quod nudus esses, nisi comedisses?› Etc. «Dixit Adam: Mulier, quam dedisti mihi sociam, dedit mihi et comedi», quasi diceret: Tibi debet culpa imputari, qui uxorem dedisti mihi etc. Propterea «iustus Dominus et iustitias dilexit» etc.; tu «mandasti» etc. Ideo ‹iudica illum, Domine, secundum multitudinem impie¬tatis, et expelle eum, quoniam irritavit te, Domine!› Pietas autem videns contra veritatem et iusti¬tiam non posse habere argumenta pro homine se posuit ad orandum. Pro reconciliatione ho¬minis allegat honorem deitatis duplicem: pietatis et honestatis. Honorem pietatis allegabat orans dicens (Dan. 9): «Propter temet ipsum, Deus, inclina aurem tuam et audi, aperi oculos tuos et vide tribu¬lationem populi». Fac, Domine, ‹ut non oblivis¬caris misereri› et dicatur: ‹Crudelis est Deus et immisericors›. Detrahetur tuae pietatis honori propter temet ipsum, Deus, «cui proprium est misereri et semper parcere». Item, allegabat ⌈pietatem honoris⌉ dicens: ‹Iurasti terram promissionis›, id est gloriam, ‹dare patribus nostris›. Da ergo; alias detrahe¬retur per daemones et Aegyptios potentiae tuae. Et dicent illud Numerorum ⌈13⌉, pro quo orabat Moyses: ‹Ne, quaeso, audiant Aegyptii et di¬cant: non poterat 58v eos introducere in terram› promissionis; propterea ‹interfecit eos in de¬serto› etc. ‹Sit ergo pax in virtute tua›, Domine, ad honorem pietatis tuae. Intellectis allegationibus utriusque partis «fac¬tum est silentium in caelo quasi media hora», quia una hora est decursus totius temporis, me¬dium horae est tempus ante incarnationem, alia medietas post. Sapientiae ⌈16⌉: «Dum medium silentium tenerent omnia et nox in suo cursu medium iter haberet» etc., id est, quasi me¬dia hora a peccato hominis usque Christum, in quo silentium fiebat, exspectabatur confoe¬deratio veritatis et misericordiae, pacis et iusti¬tiae, hominis et Dei. Tunc tractabatur in arcano divini consilii, quo modo consopiri posset querela inter Deum et hominem. Agebatur inter illos, «qui testimo¬nium dant in caelo, Pater, Verbum et Spiritus», et cogitabatur, cui illorum committeretur iudi¬cium inter misericordiam et veritatem, iustitiam et pacem, Deum et hominem. Pater propter familiaritatem veritatis suspec¬tus, quia «potens es, Domine, et veritas in circuitu tuo»; etiam iustitia est ei familiaris, ‹quia iustus est et iustitiam dilexit›. Spiritus Sanctus etiam suspectus, quia declinaret in par¬tem misericordiae et pacis; scitur enim, quia dulcis et «benignus est spiritus sapientiae». Per consensum partium clamatum est: «Deus, iudicium tuum regi da et iustitiam tuam Filio regis!» Et factum est, ut «Pater misericordi¬arum» ‹omne iudicium daret Filio›, quia hic suspectus esse non potest; quia licet Deus, tamen «oculi eius in pauperem respiciunt». Ipse «arguet in aequitate pro mansuetis terrae». Et hic est Dei Filius, quem Johannes in Apocalypsi vidit ‹se¬dentem in sede› iudiciaria, ‹habentem iridem› reconciliationis ‹in circuitu›, quia Genesis 9: «Ponam arcum in nubibus» caeli «et erit signum foederis inter me et» vos. Discussis meritis causae protulit definitivam, ut iuxta allegationem pietatis homo salvetur et, ut inviolabilis sit sententia conditoris, «moriatur unus pro populo, et non tota gens pereat». Homo itaque et non alius moriatur, quia dictum est: «Quacumque hora» etc. Sed cuius hominis mors poterit sententiae huic satisfacere? «Inter natos» enim «mulierum» nullus idoneus invenitur. Quia ‹angelus non redimet, sed homo›, quo modo ergo homo invo¬lutus miseria, corruptus culpa? Redimere est perditam innocentiam et gloriam iusto pretio et digno recuperare. Si ergo nec angelus nec homo nec aliqua inferior creatura valet, valet Deus tantum. Necesse itaque, ut Deus sit homo, Deus propter allegationes pietatis, homo propter sen¬tentiam conditoris. Sic «misericordia et veritas obviaverunt sibi», dum in unam confoederatio¬nis gratiam convenerunt, ut homo per miseri¬cordiam liberetur et propter iustitiam sententiae conditoris satisfiat. Vult autem iustitia ut, qui peccavit, satisfaciat et, secundum quod peccavit, satisfaciat. Homo peccavit, satisfaciat homo. Voluit homo esse Deus. Peccavit ergo tantum, quantum est Deus. Ideo Homo-Deus satisfaciat. Et quia homo vo¬luit esse sapiens ut Deus, et Filius est sapientia Patris, ideo congruit, ut non Pater, non Spiritus Sanctus, sed Filius Patris factus homo satisfaciat. Fiat itaque Filius Dei propter iustitiam filius hominis propter pacem. Hic ascende ad contemplandum bonitatem huius divini iudicis, qui, ut tibi pacem daret, sen¬tentiam talem dedit, propter quam necesse fuit, ut ‹se ipsum exinaniret et formam servi acci¬peret›. – O pietas Patris infinita, quia «proprio filio suo non pepercit» etc. Hic summi regis filius, quando suae sapientiae placuit exsecutio[nem] suae sententiae in medio mundi, in media hora temporis, postquam nox transivit, fecit suum autem adventum praeconi¬zari et praedicere fecit omni nationi, quoniam ‹Salvator mundi veniet› dator vitae et regene¬rator et illuminator. Sed «tenebrae eum non apprehenderunt». Exspectabant eum «sedentes in tenebris et umbra mortis» clamantes: ‹Do¬mine, disrumpe caelos!› «Veni, Domine, et noli tardare; relaxa facinora plebis», «veni, ad libe¬randum nos, Domine, Deus virtutum!» ‹Me¬mento beneplaciti tui, visita nos in salutari tuo!› Multi sunt inventi viri sancti et prophetae testimonium dantes de adventu suo: alii de loco Bethlehem etc.; alii de mirabili conceptione: «Ecce, virgo concipiet» etc.; alii de gloriosa nativitate sua: «Parvulus natus est nobis et filius datus» etc.; alii de praeciso tempore: «Adhuc septuaginta hebdomades Dominus super populum» etc. Psalmo 83: «Veritas de terra orta est», id est: Deus, qui est veritas, terrenum corpus accepit, ut terrenis viam salutis aperiret. ‹Exsultent caeli›, ‹nubes iustitiam induant, aperiatur terra et ger¬minet salvatorem!› Et Daniel: ‹Ecce, in nubi¬bus caeli, et filius hominis veniens› etc.