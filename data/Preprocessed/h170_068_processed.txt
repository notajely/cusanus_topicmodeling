Thema ponitur (n.1) 121va «Respexit humilitatem ancillae suae» (Lucae 1o). Evangelium: ‹Exsurgens Maria› etc. Quia ange¬lus ‹Elisabeth cognatam Mariae in senectute con¬cepisse› dixerat Virgini gloriosae, hinc Maria sta¬tim angelo recedente ab ea exsurgens abiit etc. PARS PRIMA Quae secundum evangelii (Luc. 1,39-47) Canticum Mariae (Luc.1,48-55) evocaverint, sub diversis aspectibus considerantur a) De modo, quo Deus conceptionem Christi operabatur Et est considerandum, quo modo adventus sancti Johannis fuit ordinatus in Christum. Ut enim Maria crederet operatione Spiritus Sancti id fieri posse absque omni difficultate, quod lex naturae usualis negat possibile, adducit angelus Elisabeth cognatam sterilem et senem concepis¬se, quoniam ‹apud Deum non est impossibile omne verbum›. Unde, cum Maria audiret ista, quod cognata supra omnem modum legis naturae ex eo con¬cepit, quia ‹apud Deum non est impossibile om¬ne verbum›, quaestionem de modo, quam movit angelo, quando dixit, «Quo modo fiet istud?», vidit solutam, scilicet quod operatione Spiritus Sancti omne verbum Dei fieret, quia possibile et impossibile non attingunt Deum, quoniam est supra omne possibile et impossibile ipsa pura necessitas absoluta. Unde, quia sua voluntas est absoluta necessi¬tas, tunc id, quod vult esse, non potest non esse. Sed sicut ipse est absoluta necessitas, sic neces¬sitatem essendi non potest effugere omne, quod esse voluerit. Unde possibile et impossibile sunt modi qui¬dam cadentes sub rationis iudicio, ut unum di¬catur possibile, aliud impossibile. Sed Deus, qui est supra omnem ablationem et positionem et omne id, quod ratio attingit, est ipsa necessitas absoluta. Quare evacuata quaestione modi, scilicet quod Deus, qui non astringitur modo, sine mo¬do illo aut illo in verbo suo omnia operatur, Maria credidit exemplo Elisabeth verbum ei an¬nuntiatum Deo non esse impossibile. Et hinc fidem suam exprimens ait: «Ecce an¬cilla Domini; fiat mihi secundum verbum tuum!» Et est considerandum circa hoc, quando Ma¬ria dixit ad angelum: «Quo modo fiet istud, quia virum non cognosco?»; quod Maria circa modum haesitans et causam haesitationis exprimens adie¬cit modum necessarium conceptionis secundum naturae cursum, scilicet commixtionem viri. Et angelus dicit, quod «Spiritus Sanctus» etc. Unde dicit: non modo tali, sed «superveniet» Spiritus etc. Et ne Maria iterum circa modum, quo Spiritus Sanctus in eam supervenire deberet, 121vb haesitaret, ad¬iecit angelus: «Et virtus Altissimi obumbrabit tibi». Ac si diceret: Non credas Spiritum Sanctum supervenire aliquo modo veniendi, quo de loco ad locum venitur modo descensus, quo vel grave de¬scendit vel columba de turri ad aquas vel radius de sole ad terram, aut alio quocumque modo, quia operationes Dei sunt ab omni modo absolutae; ut Deus sit ipsum absolutum et modus crea¬tura; ut omne id, quod exigit ad hoc, quod sit, modum aliquem, sit creatura; ut ad hoc, quod sit homo, exigitur, ut animal sit tali modo; et ad hoc, quod leo, tali modo; et ad hoc, quod generetur homo, exigitur talis modus. Sic de universis. Omnes igitur modi, qui necessario concurrunt ad aliquid, ut fiat, ostendunt defectum. Unde in Deo non est necessarius modus ali¬quis, ut sit aut agat aut veniat aut ‹superveniat›, quia virtus eius est absoluta et omnipotens, ir¬restricta et incontracta ad modum. Quare angelus dixit: «Et virtus Altissimi ob¬umbrabit tibi», ac si diceret: Id, quod dixi Spi¬ritum Sanctum debere supervenire in te, intel¬legas hoc esse Spiritum Sanctum supervenire in te, scilicet virtutem Altissimi obumbrare tibi. Nam Deus, qui non est ab aliquo loco ex¬clusus, venit per gratiam in animam, quando vir¬tute divina anima Deo fit grata. Sic venit per sanctificationem, quando virtute divina anima fit sancta; ita per iustificationem, quando fit iusta; et ita de singulis. Ita per creationem, quando virtute divina ori¬tur creatura; ita per conceptionem in Virgine gloriosa dicente angelo: «Ecce, concipies», quando virtute divina fuit in Virgine conceptus filius. Unde hic conceptus, quia sine modo virilis commixtionis fuit per virtutem Altissimi Virgi¬nem obumbrantem, hinc ‹Filius Dei vocabitur›, dicit angelus. Nam sicut filii patris ex eo filii vocantur, quia per virtutem paternam, quae est in semine patris, sunt concepti, ita Jesus ‹vocabitur Filius Dei› se¬cundum conceptum Virginis, quia sine modo virtutis seminis patris fuit conceptus. Et non potuit sine virtute concipi. Hinc vir¬tute Altissimi, qui supra omnem modum est, qui est Deus benedictus, conceptus eiusdem filius vocabitur, – b) De renascentia spirituali, quae ex virtute Dei fit sicuti in renascentia spiritus. Nam 122ra sine vir¬tute non possumus denuo nasci, quando non potest sine ea in anima nostra nasci partus spi¬ritualis. Nec potest illa virtus esse secundum aliquem modum, quia non potest in nobis nasci talis spi¬ritus modo, quo aliquod sensibile nascitur, quoniam ex sensibilibus modis non venit nisi sensibilis partus. Unde ad hoc, quod in nobis nascatur partus spiritualis, qui ‹omnia scrutetur, etiam profunda Dei›, et qui vivat felicissime, oportet, quod vir¬tute Altissimi obumbrantis animam nostram, quod est Spiritum Sanctum supervenire, hoc fiat. ‘Obumbrare’ est communicare se protective vel sanative, ut umbra Petri sanavit; et Psalmista dicit: «Sub umbra alarum tuarum protege me». Et ideo ‹id, quod tunc nascitur, Filius Dei vocabitur›. Partus enim ille, in quo sic renasci¬mur, est ex virtute Dei; hinc ‹Dei filius›. Unde conceptus virginalis nos instruit, quo modo renascamur denuo in spiritu; quae <rena¬scentia> est necessaria, ut ait Jesus Joh. 3o ad Nicodemum; quam sanctus Petrus in Canonica sua exponit, quo modo illa non fit «ex semine corruptibili», «sed per Verbum Dei vivi et per¬manentis in aeternum». Unde, uti Christus exemplificat, sicut in aëre oritur spiritus spirans, qui tamen sine virtute ori¬ri ibi nequit, ubi non erat, et tamen virtus illa non potest attingi, quia nescitur, «unde veniat» spiritus ille «aut quo vadat», sic, dum in anima oritur spiritus, qui ponit animam in motu divi¬nae caritatis, ille spiritus est, qui vivificat ani¬mam, et in anima natus, sicut ventus <movet> aërem et in aëre genitus. Et non est aliud ventus quam aër vivus seu motus, et sic aër denuo natus. Sic et spiritus non est aliud quam anima viva et per vivificationem denuo nata. Et cum sic sit, tunc scitur, quod ex virtute vivificante hoc procedit. Sed attingi illa nequit, quae sic est principium et finis spiritus. Unde modus est supra modum omnem, sed attingitur in similitudine, sicut ge¬neratum de carne caro est. Ita, cum spiritus reperiatur natus, scitur ex spiritu non modo carnis, sed modo, qui est su¬pra omnem modum. Unde, cum Nicodemus non haesitaret dic¬tum Christi esse verum, quem fatebatur 122rb ‹magi¬strum et ex Deo venisse›, circa renascentiam dubitavit tamen de modo causam haesitationis adiciens: «Quo modo potest homo nasci, cum sit senex? Numquid potest in ventrem matris suae» denuo «introire et nasci?» Jesus respondit ei, quo modo ipse Nicodemus locutus est de nascentia, qua intratur in hunc mundum; sed ipse Christus intendebat de eo, qui intrare debet regnum Dei, quod «non est de hoc mundo», quod ‹caro et sanguis non possident›. Unde, qui sunt nati, ut intrent in hunc mun¬dum, illi prius fuerunt in utero, in quo concepti et vivificati et demum nati. Dum autem sunt sic nati semel, tunc sunt in hoc mundo, in quo oportet denuo concipi et vivificari non secundum carnem, ut in utero materno, sed secundum spiritum, ut nativitas sit introitus in regnum Dei. Et haec conceptio est per fidem formatam caritate. Fide enim concipit spiritus, cuius sacra¬mentum est aqua baptismatis, quae ostendit fide¬les esse renatos ‹quasi modo genitos infantes›. Sed Spiritus Sanctus vivificat hunc concep¬tum, et est virtus caritatis, sine qua non potest anima vitam habere. Sola enim caritate anima movetur; sicut enim spiritus, qui ventus est, aë¬rem movet, ita caritas animam. Unde, cum adhuc Nicodemus de modo du¬bitaret dicendo: Quo modo fiet istud?, Christus dixit: «Tu es magister in Israel et haec ignoras? Amen – amen, dico tibi: Quod scimus, loquimur et, quod vidimus, testamur. Et testimonium no¬strum non accipitis»; quasi diceret: Cum tu sis magister in Israel et haec ignores, non debes quaerere: Quo modo fiet istud? Si enim hoc sci¬bile foret quoad modum, tu, qui magister es in Israel, non ignorares. Deinde subiungit: «Quod scimus, loquimur»; quasi diceret: Non debebas iterato quaerere, quo modo hoc fieret, sed credere mihi. Nam superi¬us dixisti me magistrum et ex Deo venisse. «Magister in Israel» ‹magistro ex Deo› credere deberet, quia qui ‹magister ex Deo› est, ille uti omnes magistri, quod scit, loquitur et, quod vi¬dit, attestatur. Sed magistri in Israel eius testimonium non capiunt, quia sub eorum magisterio huius scien¬tia non cadit. Unde nihil credunt nisi, quod in suo magisterio attingunt. Deinde subiungit: «Si terrena dixi vobis, et non creditis, quo modo, si dixero vobis caelestia, 122va credetis?» volens innuere: Iam dixi vobis terrena de spiritu aëris, quo modo ille «spiritus, ubi vult, spirat», ‹et vox auditur, et tamen nescitur, unde venit aut quo vadit?› Et haec sunt sensibilis et huius terreni mundi; et id, quod in similitudine huius dixi, sic esse omni, qui ‹natus est ex spi¬ritu›; scilicet quod in eo est vivus partus et ma¬gnae potentiae spiritus, cuius vox auditur, sicut vox illa Christi audiebatur, quae ex potentia spi¬ritus processit, et tamen ‹nescitur, unde venit aut quo vadit›. Credere enim debebant ex terreno exemplo non esse quaerendum, quo modo hoc fiat, quod non fit aliquo scibili modo. Unde subiungit: «Si dixero vobis caelestia», quo modo «credetis»? ac si diceret: caelestia, quae non habent aliquod commune cum terre¬nis, quoniam nulla similitudine terrenorum suf¬ficienter exemplificari possunt, a vobis numquam capientur, qui magistro, quem ‹ex Deo venisse› asseritis, non creditis, etiam vos ducenti per ter¬rena exempla. Addit: «Et nemo ascendit in caelum, nisi qui descendit de caelo, filius hominis, qui est in caelo», causam difficultatis fidei caelestium de¬clarans. Nam cum credere non velitis, nisi intellegatis causam: et quo modo tunc <credere vultis>, cum nemo possit ascendere virtute sua intellectiva usque in caelum, ut ea videat, quae per eum, qui illa scit et vidit, narrantur et attestantur? Nam solus ille, ‹qui de caelo descendit›, scili¬cet ‹filius hominis›, quem et vos ‹ex Deo venisse› asseritis propter opera eius, quae vidistis, ille «ascendit in caelum» et «est in caelo». Et ob hoc nullo ascensu rationis attingetis caelestia, qui non estis caelestes. Solus filius hominis quando humanitatem se¬cundum condicionem huius mundi, in carne sci¬licet et sanguine, assumpsit, de caelo descendisse videtur, uti et vos ipsum ‹ex Deo venisse› dicitis. Unde, cum intellectus huius filii hominis sit assumptus per Verbum Patris, quod est Deus, hinc ascendit hic intellectus in occulta Dei, quae dicuntur caelestia, quia relata sunt terrenis, ut sic descendere ascendere et nec descendere nec ascendere, sed esse in caelo, coincidant in filio hominis. Et ideo hic est se habens quasi ‹serpens in de¬serto› suspensus, qui accedentes per fidem et ip¬sum serpentem intuentes, se scilicet ad ipsum con¬vertendo et salutem contra laesionem quaerendo, 122vb adepti fuerunt in exaltato serpente salutem con¬tra morsum venenosum serpentum deserti. Sic «exaltari oportet filium hominis, ut omnis, qui credit in ipsum, non pereat, sed habeat vitam aeternam». Unde concludit Christus, quod renascentia ad regnum Dei est liberatio, quae non sinit per¬ire; sed renascentia illa habet vitam aeternam. Sed cum renascentia illa debeat ascensum prae¬bere ad vitam caelestialem divinam et aeter¬nam, et cum ‹nemo ascendere possit, nisi qui descendit, filius hominis›, tunc oportet, quod renascentia illa fiat per fidem in exaltato filio hominis. c) Partum spiritualem Christi in nobis in Maria exemplariter factum esse Et advertendum, quo modo fide concipitur, spe conservatur, caritate vivificatur partus iste. Et est spiritualis, quia fides est in intellectu, qui est spiritualis. Unde partus iste est naturae spiri¬tualis; et generatur id, quod fide concipitur, sci¬licet Christus. Unde in nobis generatur Christus spiritualiter per fidem. Hinc nos tunc in spiritu renascimur, quando in spiritu nascitur in nobis Christus. Et tunc, quia Christus est in caelo, tunc et nos per fidem in hoc mundo sumus ut conceptus Christus in utero. Et dum eximus hunc mun¬dum, sumus ut Christus natus. Fides igitur conceptionis Christi in nobis, quae operatur conceptionem regenerationis, transit in perfectam nativitatem et regeneratio¬nem, quando uterum huius mundi egredimur. Unde haec ecclesia Christi est quasi uterus Virginis, extra quem non est possibile concep¬tum Christi esse. Et sicut virgo Maria fide con¬cepit et hinc omnia, quae ei dicta erant, a Do¬mino in ipsa perficiebantur, ut patet ex attesta¬tione sanctae ‹Elisabeth, quae fuit plena Spiritu Sancto›. Sic et omnis conceptus spiritualis Christi ex fide oritur, et omnia perficientur, quae dicuntur a Deo credenti Deo. Qui igitur credit in filium hominis exaltatum tamquam in eum, in quo iustificationem, glorifi¬cationem, ascensum in caelum et vitam aeternam consequi non haesitat et hanc fidem vivificante caritate informat, omnia in eo perficientur, quia ‹concipiet› anima eius ‹et pariet filium›, qui erit sanctus et «magnus et filius Altissimi vocabitur». Et hic est conceptus, qui «non ex sanguinibus neque ex voluntate carnis aut viri, sed ex Deo» est. Unde est considerandum, quod Christus fuit prius conceptus in anima Mariae, ut ipsa renata in spiritu 123ra talis foret, quod ‹Verbum caro fieret› in ipsa. Et hoc nobis insinuat angelus, ubi dicit ipsam adeo ‹gratia plenam›, quod Dominus esset cum ea. Et haec est ipsa plenitudo gratiae, scilicet Do¬minum esse in anima. Conceperat ipsa in anima de Verbo, quod recepit, ut in filiationem Dei transiret, quando Dominus secum erat. Credidit enim se in filio Dei, qui suo tempore in conversatione hominum videri debuit, se sa¬lutem consecuturam; et id fieri petiit, quod in¬venit. Sed gratiam illam invenit, ut virgo mater fieret, ac quod in ea Verbum carnem sumeret. Hoc igitur desideravit, quare Verbum salutis omnium et id ipsum incarnandum credidit. Sic fide concepit Verbum. Et per hanc renascentiam transivit in filiatio¬nem Dei spiritus eius. Et ob hoc ‹invenit gratiam apud eum›, qui ‹secum erat›, ut mereretur ei car¬nem ut mater ministrare, qui secum erat. Filia enim erat regis et rex concupivit speciem eius. «Respexit enim humilitatem ancillae suae». Unde renascentia in Virgine, quae praecessit conceptionem Christi, in tanto fuit saluti Mariae magis necessaria, quia sine illa non fuisset de numero regnantium in beata vita, sicut nemo omnium sine illa renascentia regnum Dei intrare potest. Sed non est cuique ad salutem necessarium, ut carnem Verbo incarnando ministret, licet nobis sit necessarium, ut Verbum carnem assumeret. Unde, cum Maria ut mater Verbo carnem mi¬nistraret, id egit, quod nobis omnibus ad filiatio¬nem Dei assequendum fuit necessarium. Tribuit igitur ipsa nobis filiationem Dei, quae Filium mundo edidit, in quo solo filiationem Dei assequi possumus. Ecce, quo modo Maria est ‹mater omnium›, quae nos omnes Dei filios in unico Dei Filio genuit! Videtur etiam, quod renascentia nostra via humiliationis exaltetur in Verbum, sicut Verbum via humiliationis descendit in carnem, ut Ver¬bum caeleste et invisibile dicatur sic denuo na¬tum, quando assumpsit sensibilem humanitatem, quod fuit penitus insensibile. Ita et nos dicimur ‹denuo nasci›, qui sumus in hoc mundo sensibili, quando assumimus «Ver¬bum vitae», quod non est de hoc visibili et sen¬sibili mundo, sed de regno Dei. Et sic Verbum est denuo natum in Virgine, ut sit filius hominis, ad finem, ut nos denuo nati simus filii Dei. Quapropter, ut ipse omnibus natus sit 123rb homi¬nibus, de Virgine natus est, et non habet patrem in terris, cuius sit filius, qui omnibus natus est. Ita dicit Maria: «Suscepit Israel puerum suum». Universus enim Dei populus, quasi Israel id est «vir videns Deum», «suscepit puerum suum». Et hinc Christus se nominat «filium hominis», et non huius aut huius patris, sed «hominis», ut sicut universalitas concipiendi est in virgine, quae est indeterminata, ut ab illo aut illo viro concipiat quamdiu adhuc incorrupta est per vi¬rum, ita partus Virginis est partus universalis, scilicet «hominis», et non huius. Unde Jesus est Filius Dei, qui est Pater uni¬versorum. Et Ezechiel propheta figuram Christi gestans hoc nomine a Deo vocatus est, quia non erat exasperans, sed ‹humilis›, humanus et ‹mitis›, ut Christum recte in figura praecederet. Et haec sic de hoc dicta sint. PARS SECUNDA Nicolaus canticum Mariae ad verbum elucidat Videamus nunc consequenter Canticum Ma¬riae. Postquam Elisabeth dixit ad Mariam: ‹Beata, quae credidisti, quoniam perficientur omnia, quae dicta sunt tibi a Domino›, ait Maria: «Ma¬gnificat anima mea Dominum»; ac si diceret: Quia tu, ‹Elisabeth, cognata mea›, quae in te ge¬stas prophetam Altissimi, me «inter mulieres» exclamas benedictam et ex eo beatam, quia cre¬didi verbis angelicis mihi per Dominum annun¬tiatis, et quod ex eo, quia credidi, omnia in me perfici debeant, quae sunt tam excellentia, ut omnia magna excellant, hinc merito anima mea illum Dominum magnificat, qui voluit, quod conciperem et parerem Jesum Salvatorem, qui erit «magnus», uti est «filius Altissimi». Non potest enim anima mea nisi Dominum magnificare, qui eam magnam et ‹gratia plenam› efficit. ‹Et spiritus meus›, qui est vita et motio amo¬rosissima animae meae, non potest nisi ‹exsulta¬re in Deo salutari meo›. Quo modo enim in alio posset exsultari spiritus quam in Deo, qui est amor, salus et vita eius? Unde, quando intueor, Domine, quo modo tu, cum sis Altissimus, ‹respexisti humilitatem ancillae tuae› et dignatus es hoc humile ancillare habitaculum inhabitare, tunc est immensa exsul¬tatio in spiritu. Humilitas etenim in anima adeo amoroso Dei oculo respicitur, quod conceptus animae, scilicet spiritus, exsultat, sicut Johannes conceptus Eli¬sabeth «exsultavit in utero», quando gravida de Verbo Dei Maria Elisabeth in sua domo salutavit. Magnam tunc concipit spiritus 123va exsultatio¬nem, quando id, quod amat, est magnum et ex¬peritur humilitatem suam servilem et ancillarem non respui, sed amorosa vicissitudine respici. Unde tunc est exsultatio simpliciter dicta in spiritu, quando Dominus respicit «humilitatem ancillae suae», nam nihil maius aut altius ancillae quam Dominus. Maxima igitur est exsultatio in spiritu amo¬roso ancillae, quae non est ancilla nisi Domini sui, quem solum amat, quando experitur ancil¬larem humilitatem gratam Domino et eam re¬spici vicissitudine amoris. Unde quanta fuit exsultatio, quando Dominus in tantum amavit ancillam, ut eam unigeniti sui matrem respiciendo, hoc est spiritu suo, qui ca¬ritas est, efficeret! Ex hac etenim fecunditate «beatam me dicent omnes generationes». Nam cum in unigenito Dei Filio humanato «omnes generationes» benedictionem talem asse¬qui possint, ut et ad filiationem Dei exaltentur, merito me matrem huius superbenedicti Filii «beatam dicent». Immo beatam simpliciter et ab¬solute quasi beatissimam praedicabunt. Sicut enim omnis generatio, sive quae prae¬teri<i>t, sive quae sequetur, complementum per¬fectionis finis et quietis in hoc uno solo Filio Dei unigenito habere potest, et omnes gratiae fecunditatis omnium mulierum in hunc partum ut finem ordinentur, «beatam me dicent omnes generationes», quia mater matrum ex fecunditate omnium fecunditatum. Sicut enim hic mundus sensibilis est similitu¬do quaedam alterius intellectualis et in illum, a quo per similitudinem dependet, per veritatem ordinatur, sic humana propagatio de generatio¬ne in generationem ab unigenito Dei Filio per similitudinem dependet et in ipsum per verita¬tem ordinatur. Omnis igitur propagatio generationum ‹bea¬tam me dicit› Unigeniti propagatricem, quia tam ‹magna mihi fecit›, quae maiora esse nequeunt et quae per illum mihi facta sunt, qui solus potens est, ‹apud quem non est impossibile omne ver¬bum.› Et ‹nomen eius est sanctum›, non quasi sanc¬tificatum, sed absolute sanctum, cuius partici¬patione omnia sancta sunt sancta. Et ille ipse potens Dominus, cuius nomen est sanctum, est, qui cum sit potentia 123vb absoluta et infinite potens Dominus, ‹cuius misericordiam› experti sunt ‹timentes eum› ‹de progenie in pro¬geniem›. Ipsum etenim in humilitate timentes miseri¬corditer protexit; sed ‹in potentia›, quam fecit in fortitudine ‹brachii sui›, «dispersit superbos men¬te cordis sui.» Ipse est, qui «deposuit potentes de sede». Omnes etenim potentes de sede depositi sunt per potentiam Domini depositi. Et ipse «exaltavit humiles». Haec est etenim virtus potentiae, quae est ipsa misericordia, ut humilia respiciat. Et hoc respicere est oculo mi¬sericordiae intueri in eos; quae intuitio est exal¬tatio. «Esurientes» etenim «implevit» ipsa divinae potentiae miseratio «bonis», quoniam omnia eum recipientia adimplet. Et ob hoc, quia divites eum non recipiunt, qui est adimpletio omnis perfectionis, hinc illos ‹di¬mittit inanes›. «Divites» enim, quamvis bonis temporalibus repleti videantur, tamen, quando ad eas suas di¬vitias cor apponunt et Deum non recipiunt, in¬anes dimittentur. Omnis enim rationalis anima sine veritate inanis et vacua est. Unde adiungit: «Suscepit Israel puerum su¬um recordatus misericordiae»; ac si diceret: Hic Dominus potens et bonus, qui ‹respexit humi¬litatem ancillae suae›, cum sit Deus, qui est mi¬sericors et adimpletio omnis defectus, hoc in me egit, quod «Israel suscepit puerum suum», ut scilicet hic puer, quem ex virtute Altissimi concepi, sit ipse puer, qui est adimpletio om¬nium defectuum et in quo Israel, id est univer¬sitas hominum Deum videntium, vivit, ut in suo puero vivit pater. Et hoc nunc ipse misericors Deus egit «re¬cordatus misericordiae suae», «sicut locutus est ad patres nostros, Abraham et semini eius in saecula». Hanc enim promissionem factam patribus de semine illo superbenedicto, ‹in quo omnes gen¬tes benedicerentur›, nunc «recordatus misericor¬diae suae» in me Israel suscepit. Et haec sic breviter de Cantico Mariae dicta sint ad praesens.