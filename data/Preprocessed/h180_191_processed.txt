Cod. Vat. Lat. 1245 fol.100va «Gaudium erit angelis Dei super uno pecca¬tore paenitentiam agente». Ex evangelio secun¬dum Lucam. Dicit textus: «Erant appropinquantes ad Je¬sum publicani et peccatores, ut audirent eum». Exprimit Jesus per duas similitudines se venis¬se, ut quaereret et salvum faceret. Et ad finem, ut se salvatorem ostenderet, illa fecit, per quae pharisaei et scribae murmurarent, ut sic illis murmurantibus contra eum quod peccatores reciperet et cum eis manducaret, posset se eis manifestare. Quoniam desiderium peccatorum erat audire Jesum, qui verbum Dei, tunc fuerunt appropin¬quantes ad ipsum corpore ad audiendum sensi¬bilem vocem et mente ad percipiendum verbum Dei. Unde quia sic appropinquabant desiderio verbum non aure extrinseca, sed interna capi¬endi, ideo sequitur quod Jesus tales recepit et manducavit cum eis. Nam ubi verbum Dei re¬cipitur, ibi recipiens verbum Dei a Filio Dei, qui est verbum Patris, recipitur. Ubi Cod. Vat. Lat. 1245 fol.100vb enim anima recipit sapientiam, ibi sapientia recipit animam. In se enim eam recipit, quia eam efficit capien¬tem et scientem, quae erat ignorans. Sicut ubi aer recipit radium solis, ibi radius recipit aerem; fit enim aer lucidus, quia in naturam lucis trans¬fertur, quam in se recepit, sicut lucerna illumina¬tur per lumen in ipsa receptum. Loquitur evangelium de publicanis et pecca¬toribus appropinquantibus, et hi fuerunt publici et pharisaeis et scribis noti ut peccatores, alias non habuissent occasionem murmurandi. Tales infirmos salvator et medicus animarum recepit et in domo visitavit, ut omni congruo medio curaret. Nam ita facit praelatus, qui curam habet animarum: recipit peccatores ad confessionem, ipsos instruit et non vitat, sed eis communicat, quamdiu sunt appropinquantes ad audiendum et oboediendum. Ubi vero nec eum nec ecclesiam seu eius auc¬toritatem, quae est ecclesiae, et ipse exsecutor, non audierunt, tunc cessare debet receptio et consocialitas mensae et participatio, et haberi debent pro ethnicis et publicanis non audienti¬bus verbum eius, sed contemnentibus; qui enim inoboediens est contemptor est verbi Dei. Ait enim: «Qui vos audit me audit», et in sancto Petro principe apostolorum praecipiebat ob¬oediendum praepositis etiam dyscolis, quia non homini sed Deo, a quo omnis potestas et cuius vices, licet immeritus, agit, oboeditur. Ait autem parabolam: «Quis ex vobis homo» etc., ac si diceret: «Ego sum pastor bonus», et Pater meus mihi dedit numerum ovium solum sibi et mihi cognitum. Hae oves praedestinatae ad vitam immortalem sunt in hoc deserto. Totus enim hic mundus, etiam ubi secundum sensibi¬lem vitam praedestinati pascuntur, sterilis et de¬sertus est in comparatione ad illum, ubi sunt pascua vitae aeternae. Si igitur aliqua ovis mihi credita, dicit salvator, quae habet eiusdem reli¬gionis socios nonaginta novem, ita quod cum ipsis constituat centenarium numerum, qui est proficientium – nam incipientium est primus perfectus, scilicet denarius, qui est radix profi¬cientium, est secundus perfectus, scilicet cente¬narius, qui est quadratus perfectorum, est tertius, scilicet millenarius, qui est cubicus –, erraverit, se ab aliis proficientibus separando in moribus et vita, tunc coniunctas oves Cod. Vat. Lat. 1245 fol.101ra dimitto simul in deserto, scilicet nonaginta novem, et quaero per¬ditam. Non sic dimitto nonaginta novem in deserto quod sit periculum maius in dimittendo quam utilitas in perditam recuperando. Sed dimittam illas nonaginta novem in deserto simul sine pe¬riculo, quia curam meam ab ipsis non subtraho, licet quaeram perditam. Ait enim: ‹Vobiscum sum omni tempore usque ad consummationem saeculi›, quamvis non visibili apparentia sed in¬visibili, ubi curam agit fidei in mentibus fideli¬um, sicut et pontifex totius dioecesis curam agit, etiam quando corporali praesentia unum pecca¬torem, ut salvetur, perquirit. Et subdit quod cum maximo desiderio inve¬niendi quaerit errantem. Nam errans est per¬ditus; errans enim a vita perditus est; nam in mortem ruit qui a vita erravit. Si enim omnis ille, qui perdidit unam ovem seu pecudem, facit adeo diligentem inquisitionem pro una ex centum, et ex gaudio quod sequitur inventionem manife¬stat, quantum illam reperire desideravit, quanto magis ego maiori desiderio quaero perditam, pa¬tet. Nam ex inventione non oritur gaudium ter¬renum sicut apud terrenos, uti dum homo ovem invenit, sed apud sanctos in caelestibus. Quan¬tum igitur interest inter caelum et terram, tan¬tum inter gaudium caelestium et terrestrium et inter desiderium meum reperiendi et converten¬di peccatorem supra desiderium hominis repe¬riendi ovem. Et si homo in umeris portat inventam ovem et non gravatur ex pondere ob amorem et lae¬titiam, multo minus ego gravor in propriis ume¬ris peccatorem portando. Nam non potest esse maior caritas quam illa, quam habeo ad creditas oves, pro quarum salute paratus sum morti me tradere, sicut hoc propheta praedixit, qui aiebat, quo modo ipse peccata nostra portavit. Attendat igitur quisque peccator quod, quam¬vis peccata mortalia sint adeo gravia quod ani¬mam peccatricem reddant omni pondere terrae graviorem, ita quod anima usque ad inferna, hoc est ad centrum gravedinis terrae, propterea sub¬mergatur, tamen pius est Jesus, qui quaerit om¬nem animam errantem, et si se patitur invenire et non abscondit se a facie quaerentis, tunc supplet ipse impotentiam ascendendi in caelum, et suis propriis umeris eum sursum, ubi est gau¬dium sanctorum, vehit. Attende Cod. Vat. Lat. 1245 fol.101rb quod omnis peccator errat et nescit viam reperire, nisi Jesus ostendat. Et adhuc se iuvare nequit, ut per viam ad vitam pergat, nisi fortitudine et potentia seu meritis Jesu iuvetur. Attende, quo modo ait veritas: «Dico vobis quod ita gaudium erit in caelo super uno pec¬catore paenitentiam agente quam supra nonagin¬ta novem iustis». Ex quo duo nota, scilicet quod peccator paenitentiam agens fuit perditus et per¬ierat, sed inventus est, quia paenitens. Omnis igitur paenitens, si vere paenitens est, quaesitus et inventus est per Jesum et umeris eius repor¬tatus est ad caulam seu unionem fidelium. Qui in umeris portatur, a terra levatus, in por¬tante sustentatur et eius viribus movetur ad lo¬cum quem desiderat. Omnis autem peccator ter¬renus est, quia de Adam, et fit spiritualis per Christum, qui eum de terrenis concupiscentiis elevat sursum ad caelestia desideria et in illis ip¬sum tenet et sustentat, ne ad terram denuo ruat. Et quem sic sustentat, viribus suis seu spiritu suo movet et vehit ad desideratam aeternitatem. Secundo nota quod gaudium in caelo oritur de conversione peccatoris in terra. Nam invenire quaesitum est gaudiosum. Deus igitur in caelo cum omnibus sanctis gaudet de inventione er¬rantis et conversione eius. Quaerit igitur tota cu¬ria caelestis errantem. Si igitur tota curia caelestis seu ecclesia triumphans sollicita est, ut ex mili¬tanti augeatur, ecce quantam poenam meretur errans, qui non vult inveniri et converti. Nam tantum tristitiae merito habebit nolens converti et induratus, quantum gaudii fuisset ex eius con¬versione in caelis exortum. Aeternam igitur ha¬bebit tristitiam et calamitatem, quia gaudium caeli est aeternum. Et nota quod gaudium in caelis augetur ex societate sanctorum, et de nonaginta novem iustis non tantum oritur gaudium sicut de con¬versione unius peccatoris. Iusti enim semper sunt vivi et cum Patre uti filii dilectissimi, et quia non sunt mortui sed vivi, ideo non habetur gau¬dium ex ipsis quasi revixissent. Ubi autem unum membrum corporis perdidit vitam, puta manus est facta arida, si illa restituitur vitae, tota vita hominis in hoc capit gaudium Cod. Vat. Lat. 1245 fol.101va reviviscentiae. Et hoc gaudium est quasi vita perdita sit inventa. Unde est gaudium adauctae et recuperatae vitae. In aliis autem omnibus membris vita num¬quam fuit perdita; ideo aliud gaudium revivi¬scentiae in ipsis non est, sed solitae vitae non recuperatae seu adauctae. Et hanc ponit textus rationem dicens: Ex quo errans ille indiguit pae¬nitentia, quam assecutus est, ideo ecclesia, cuius membrum est, gaudet de suppletione indigen¬tiae. Iusti non indigent paenitentia; ideo non ori¬tur gaudium tale, scilicet suppletionis indigen¬tiae. Suppletio igitur in uno membro redundat gaudiose in omnia. Attende, quo modo dicit: «gaudium super peccatore paenitentiam agente». Nam ad paeni¬tentiam non potest cogi homo. Paenitentia est voluntaria. Agit homo paenitentiam, quia homo liber est in arbitrio, et eligere potest viam iusti¬tiae et paenitere de peccatis. Et ipse homo agit paenitentiam, licet qui influit vitam Deus sit. Sic¬ut igitur totus homo compatitur membro ae¬groto, sic et congaudet eidem de recuperatione perditae sanitatis. Pariformiter ecclesia. Et hoc ex eo, quia ex membro ipso venit paenitentia; ideo sibi congaudet tamquam paenitenti. Valde igitur paenitentibus de magnis peccatis valde congaudent omnes cives triumphantis ecclesiae. Et quanto nos facimus magis gaudere sanctos, tanto maius gaudium assequemur. Tantum enim gaudebimus nos paenitentiam fecisse, quanto sancti ob hoc gavisi sunt. Si enim studemus in hoc mundo talia facere, per quae omnes de nobis vehementer gaudeant et laetificentur tem¬poraliter, multo diligentius paenitentiae opera agamus, per quae tota caelestis curia aeternaliter gaudeat et iucundetur. Aliam parabolam subicit dicens: «Aut quae mulier habens drachmas decem» etc. Prima sol¬licitudo reperiendi ovem in deserto et virilis et animosa et fructus eius est gaudium in caelo. Congaudent autem Jesu salvatori nostro omnes caelici cives, quando aliquis fit christianus et paenitentiam egerit, ut fiat concivis eorum, hoc est membrum Christi. Et alibi Johannis 3o ex¬ponitur Cod. Vat. Lat. 1245 fol.101vb gaudium in caelo fidelium non esse nisi congaudere Christo sponso, uti omnes in nuptiis sunt laeti in laetitia sponsi. Modo exprimit sollicitudinem ad invenien¬dam decimam perditam drachmam sub persona mulieris quae manet in domo. Nam omne pec¬catum ex ignorantia est et errore circa veritatem. Mulier est domestica sollicitudo sive sapientia, quae aedificare dicitur domum et omnia dispo¬nere. Unde uti mulier quae perdidit decimam drachmam accendit lucernam et evertit totam domum quaerendo, ut inveniat perditam drach¬mam, sic sapientia Patris sive verbum in domo sua seu ecclesia fidelium perditam drachmam quaerit. Drachma enim est pondus argenti signatum; argentum ex ratione purgatum et signatum est atque ponderatum. Si enim non esset intellectus, non haberetur nec argentum nec pondus nec moneta. Sed quia ex arte rationis ortum habet, significat animam rationalem conformatam ver¬bo Dei seu rationi aeternae, cuius habet signum. Signatum est enim in moneta animae signum verbi Dei, scilicet lumen discretionis, ut sciamus cuius est moneta, scilicet illius, cuius faciem in se habet impressam. Unde haec drachma decima perdita dicitur, quando de ordine incipientium, scilicet eorum qui inceperunt ratione uti, aliquis perditur in ecclesia, cuius peccatum nondum pu¬blicatum, ita quod non est extra synagogam factus. Venit sapientia et accendit lucernam, quae dixit: «Ego sum lux mundi», et illuminavit totam domum evangelizando, ut mediante luce fugaret tenebras ignorantiae et perditam animam ob ignorantiam et in tenebris latitantem inveniret et ad lucem seu vitam medio paenitentiae revoca¬ret. Anima enim rationalis in tenebris infidelita¬tis et ignorantiae est sine vita, sicut oculus in tenebris est sine actuali vita, et qui lumen mini¬strat eripit oculum de morte et reponit in vitam. Et hoc est quod dicit sapientia Dei seu verbum se venisse in mundum, ut non videntes videant. Oportet autem, ut attendas, quo modo cum lucerna quaeritur perdita anima et ita se abs¬condit. Nam fugit lucem, quia mala opera se abscondunt. Cod. Vat. Lat. 1245 fol.102ra Et ideo revolutio totius domus praecedit inventionem. Nam antequam anima peccatrix se velit peccatricem ostendere et pae¬nitere, magna fit mutatio, et omnia quae in domo sunt moveri oportet. In paenitentia vera resolvuntur omnes sensus et omnis delectatio carneae domus conteritur, et quaedam agonia praecedit divortium mundi, ut fiat per paeniten¬tiam purgatio animae sapientiae aeternae de¬sponsandae. Et ideo, quando sapientia eripuit sponsam sibi dilectissimam de faucibus mortis et deperditionis, convocat ad congaudendum vici¬nas. Et hic exprimit virtutes angelorum vicinas sapientiae. Congaudent igitur omnes rationales spiritus verbo Dei, quando unam animam ratio¬nalem perditam per paenitentiam recuperat. Est enim hoc absque victoria principis huius mundi impossibile; ideo de victoria verbi confringentis arma adversarii et captivam sponsam suam li¬berantis omnes de exercitu eiusdem milites con¬gaudere debent. Et hoc attendas, peccator, quo modo verbo Dei in tua conversione omnes angeli congau¬dent. Vide, quantum te diligit creator tuus, qui de tua salute tantum gaudet, et cui omnes ratio¬nales sancti spiritus congaudent. Erit igitur gau¬dium tuum nimirum aeternum et maximum, quia propter te Deum et omnes sanctos gaudere conspicis. Et hoc gaudium Dei et sanctorum de tua salvatione erit gaudium tuum, quia cum his omnibus sanctis congaudebis Christo redemp¬tori tuo, cui dabis honorem et gloriam sicut di¬gnus est aeternam et indeficientem.