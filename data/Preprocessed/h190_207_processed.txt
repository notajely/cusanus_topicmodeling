121va, 121vb «Unde ememus panes, ut manducent hii?» Ex evangelio dominicae. Fateor, fratres, ad pontificem spectare, quod habeat, unde reficiat eos, qui etiam in maxima multitudine ad eum veniunt. Sed Christus nomine eorum praesulum interro¬gare videtur Philippum: «Unde ememus pa¬nes?» Qui non habent panem in domo, ne¬cesse est ut emant. Qui enim panem habent, sunt qui ‹de thesauro suo proferunt nova et vetera›. Qui non habent, non de suo sed de alieno thesauro emunt, ut proferant. Sic apostolus distinguit praedicatores in eos, qui sensu suo in ecclesia loquuntur, et eos, qui lingua loquuntur. Nam qui sensu suo loquuntur quinque verba, plus instruunt quam qui decem milia verba loquuntur in lingua, ut Paulus de se Corinthiis testatur. Unde loqui suo sensu est ex intellectu proprio proferre verbum vitae. Illud instruit et cibat; cum gustu enim saporoso emittitur et recipitur. Dulcedo etenim atque suavitas, quam sentit proferens in suo intellectu, pro¬lationi verborum conectitur, ut cum avidi¬tate capiatur. Et ob hoc viva vox, scilicet quae ex intellectu docentis foris emittitur, docet, quia imprimitur mediante salsa laten¬tis energiae. Sed qui aliena lingua loquitur, non aedificat, quia vox illius non est viva, cum ei desit spiritus intelligentiae. Arbitror autem in ecclesia vivam vocem non solum illam esse, quae animata est spi¬ritu humanae intelligentiae, sed spiritu divi¬nae sapientiae. De quo dicitur, quod ‹cibat pane vitae et intellectus et potat aqua sapien¬tiae›. Hoc autem interest inter unum spiri¬tum et alium; nam spiritus sapientiae est spi¬ritus sapidae scientiae, qui est spiritus, quo zelum habens secundum scientiam movetur. Quem non potest habere nisi ille, qui ‹gu¬stavit et vidit, quoniam suavis est Dominus›. Et est spiritus Christi, de quo scriptum est: «Zelus domus tuae comedit me.» In quo eie¬cit ementes et vendentes de templo. Et illum non capit mundus iste, sicut nix non capit calorem, sed dissolvitur, priusquam ca¬pere possit. Unde vox viva spiritu sapientiae est elo¬quium ignitum. Immo vehementer necesse est, ut sit ignitum, si voluerit seminator Christum sequi, qui aiebat: «Veni ignem mit¬tere in terram; quid volo nisi ut 122ra ardeat.» Vox igitur viva spiritu sapientiae, quasi ignis frigidos atque nigros incendit et convertit carbones, ita ignorantes inflammat. Sed nos peccatores, qui tali voce caremus et loqui¬mur verba aliorum scribentium, qui ad li¬quidum non intelligimus, propterea non proficimus, cum vox mortua non inspiret vitam aut resuscitet mortuos sive peccatores. Philippus, qui respondit ad quaestionem, dicit esse impossibile, quod multitudo refici possit ex empto pane; nam panes ducento¬rum denariorum multitudini non sufficerent. Neque Philippus, qui os lampadis interpre¬tatur, aliud dicere debuit quam quod impos¬sibile sit multitudinem pasci ex empto pane. Intelligo emptum panem illum, qui pecuniae comparatur sive substantiae huius mundi. Unde omnis acquisita scientia, quae ac¬quiritur emendo ab aliis, quantumcumque etiam pro ipsa exponatur, non sufficit ad verum animae pabulum, sed oportet, ut sit infusa a Deo, qui aiebat ad prophetam: «Aperi os tuum, et ego implebo illud.» Im¬pletur igitur luce, quae a Deo procedit, os, ut sit os lampadis in se lucem continentis. Quare habens scientiam infusam Philippus recte dicitur. Andreas vero iuxta interpretationem dic¬tus, quia de pabulatione respondit, puerum quinque panes et duos pisces habentem in¬troduxit addens: «Sed quid inter tantos?» Recte respondit, ac si diceret: «Innocens ma¬nibus et mundo corde», quasi puer, etsi ha¬beat quinque panes et duos pisces, aliquos fortassis reficere posset, sed non multitudi¬nem. Nec aliud sunt quinque panes pueri quam illa quinque verba, de quibus Paulus Corinthiis loquebatur, de quibus supra, quia sunt quinque panes hordeacei adiuncto sa¬pore piscium, qui tunc omnem multitudi¬nem abundantissime reficiunt, quando Iesus gratias agens distribuentibus distribuit. Hoc est apotelesma, prout Ambrosius in Epi¬stulis scribit. Iesus enim in omni scriptura est apotelesma, ut ibi de oblatione Abrahae interrogante Isaac, ubi foret victima, et pater diceret: «Deus providebit», aries apparuit Christum figurans, quem doctor sanctus Ambrosius dicit apotelesma, quoniam est complementum legis et prophetarum. Hoc igitur est, quod series evangelii ex¬primit: Iesum distribuere pabulum vitae. Quo non distribuente, qui habet verba vitae aeternae, in vanum 122rb laboratur. Tunc autem Iesus distribuit, quando glo¬rificatur Pater caelestis et praedicator secure dicere potest: «Ego gloriam meam non quaero», sed glorifico Patrem, et sicut mandatum mihi dedit Pater, sic facio. Si vana gloria distribuit verbum pascentiae aut avaritia, non reficitur multitudo. Vanitas enim propriae gloriae aut habendi cupiditas adulterant verbum Dei. Et tunc etiam multiloquium non proderit ad pauco¬rum aedificationem. Sed ubi est caritas Iesu, pauca verba ampliantur in cordibus et usque ad abundantiam, immo ad superabundan¬tiam fructificant. Multo enim plus illuminat unus divinus radius solis iustitiae ad viden¬dum quam plures humanae artis candelae. Nam radius continue et indeficienter multi¬plicatur; candelae vero etsi aliquando appa¬reant lucere, deficiunt tamen et in nihilum rediguntur. Studeamus igitur, dilectissimi, qui pasto¬res sumus gregis dominici, Iesum esse solum qui distribuit verbum vitae, quod nos rudes in hordeaceo pane populo proponimus. Tunc Iesus distribuit, quando lucet vita nostra christiformiter, scilicet in bonis ope¬ribus, sicut perfecti imitatores Christi, qui est «lux mundi». Si enim vita est exemplum verbi Dei, prout in Iesu, qui id quod fecit docuit, tunc Christus distribuit. Christus est verbum Dei. Verbum Dei se ipsum distri¬buit. Omne verbum ex integro se distribu¬endo multiplicat per aures audientium. Sed solum illud, quod recipitur ut verbum Dei, quoniam illud est ipsa veritas absoluta, dis¬tribuendo se et multiplicando pascit intellec¬tualem naturam et vivificat eam atque feli¬citat. Quare si vita a verbo discordat, non est verbum illuminatum, ut videatur esse ver¬bum Dei, sed potius peccatoris se et non au¬dientium animas impinguari quaerentis. Ie¬sus autem venit quaerere non se, sed huma¬num genus, quod perierat, salvare et pro eius salute se ipsum impendere. Ubi autem est haesitatio aliqua, an sit verbum Dei, quod auditur, ibi non vivificat; dubium enim illud claudit ingressum. Unde nisi quis credat verbum esse ver¬bum Dei, non credit, quod verbum sit veri¬tas, et ideo non accipit. Et cum solum ver¬bum Dei sit vita animae intellectualis, ideo incredulus non vivet in aeternum. Quoniam autem Deus nobis loquitur, sicut utique lo¬quitur, cum Dei verbum sit vivificatio intel¬lectualis naturae, quam creavit, ut esset in¬telligens, 122va et intelligere ei est vivere, quare prophetae admonent nos, ut audiamus ver¬bum Dei, et ait David: «Audiam quid loqua¬tur in me Dominus», tunc verbum Iesu me¬rito credi debet esse verbum Dei. Omnes enim peccatores longe sunt a Deo. Sed ex omnibus hominibus, per quos nobis Deus loquitur, non est inventus, qui sine originali et actuali peccato fuerit aut erit, nisi Iesus. Ille igitur indubie verba Dei locutus est. «Multifarie enim multisque modis Deus lo¬cutus est patribus in prophetis; novissime vero in Filio.» Ille autem appellatur proprie Dei Filius, «qui peccatum non fecit, nec est inventus dolus in ore eius». Nam, ut ait Iohannes in Canonica sua, «omnis, qui natus est ex Deo, non peccat», sed generatio Dei conservat eum, et malignus non tanget eum. Et Iesus dicit illum esse fratrem suum, «qui fecerit voluntatem Patris sui, qui in caelis est». Unde cum peccatores, qui sunt «natura filii irae», possunt pervenire ad filiationem Dei, hinc hoc solum fiet per gratiam. Iesus autem numquam fuit filius irae, sed pacis illius, quae Deus est. Unde ipse natura Filius Dei est, et eius fratres fiunt filii, per adoptionis gratiam scilicet conversi, qui fecerint vo¬luntatem Patris caelestis sicut et ipse, qui manet in dilectione Patris, quia mandatum eius servat. Ad regnum igitur dilectionis Fi¬lii sui Deus peccatores admittit, qui Chris¬tum Filium suum dilectum imitantur. Studeamus igitur, dilectissimi, Christum imitari, ita ut ipse in nobis luceat et verba nostra commisso gregi distribuat, ut fructi¬ficent in salutem. Nota: Quinque panes, qui reperiuntur apud puerum, possunt capi pro quinque obiectis sensuum, ex quibus sensibilis vita pascitur. Oculus enim ex obiecto visibili vi¬taliter pascitur. Sic auris auditu, et ita de re¬liquis. Hii sensus sunt pascendi in homine ex quinque panibus hordeaceis apud puerum repertis. Nam innocentia est unguentum, in quo, si sensus manent repositi, conservantur ab omni corruptione et putrefactione. Ocu¬lus pueri seu sensus visus innocentis non foedatur, dum videt foeda, neque offenditur, dum audit turpia. In omnibus aeque se ha¬bet. Vocatur autem haec innocentia puerilis in adultis virtus impassibilitatis. Et Paulus praedicando adultis 122vb praecepit, ut mortifica¬rent membra sua. Mortui enim mundo sunt impassibiles. Et sunt innocentes manibus, in quorum operibus relucet innocentia, et sunt illi, qui sunt mundi in corde. Duo pisces sunt cum panibus. Nam pue¬rilis innocentia est ut simplex pastus hordea¬ceus non multum sapidus, nisi assint pisces discretionis, qui sunt intellectus et voluntas. Pascere igitur debent nos quinque panes et duo pisces, qui in innocentia reperiuntur. Ubi enim est innocentia non solum in sensi¬bus, sed in omni discursu syllogistico et post omnem discursum in intellectu et voluntate, ibi est vera pascentia. Nam ille intellectus veraciter pascitur, qui sola veritate pascitur. Christianus igitur pascitur perfecta pascentia vitae activae illis panibus hordeaceis et vitae contemplativae duobus piscibus. Habere rationem innocentem est discur¬rere in oboedientia. Pueri enim eo pergunt, quo ducuntur aut mittuntur. Moveri debet anima ex imperio Dei Patris et creatoris sui uti anima prophetae, qui aiebat: «Adhaesit anima mea post te; me suscepit dextera tua», sicut amans discurrit, ut reperiat quem dili¬git anima sua. Intellectus innocens est qui fide ducitur, et non curat plus sapere quam ad saturitatem, et non est tumidus, sed hu¬milis. Illum dat Deus parvulis, sicut ait ma¬gister veritatis, quod Deus abscondit illum a sapientibus mundi et revelat eum parvulis. Et ait Iohannes Baptista: «Qui accipit, ille scit quia Deus verax est.» Unde innocens in¬tellectus est confidens indubia fide Deo, si¬cut puer indubia fide credit patri. Et, ut ait magister, sicut pater scit dare bona dona fi¬lio, multo melius Deus. Unde hic «iustus», qui est innocens, «ex fide vivit». Deinde cum hoc pisce iungitur alius, qui est amor innocens. Nam velle nostrum, quod iungitur intellectui tali, non est nisi af¬fectus purissimo igne vitae suae inflamma¬tus, et est innocens amor. Sicut puer non diligit parentes nisi amore vitae; nam in illo amore vivit. Effluit vita pueri a parente et eidem parenti adhaeret post effluxum amore naturali, qui aliunde nullam causam habet, nisi quia est parens. Ad hunc amorem se¬quitur conservatio eius et nutritio. Et hic amor est innocens. Deus 123ra igitur, qui creditur dator vitae animae, cum ut dator talis inno¬center amatur, datam vitam conservat et pas¬cit. Christus ob hoc a Iohanne dictus est ag¬nus Dei. Agnus ab agnoscendo, quia inno¬cens agnus sive in agnoscendo innocens. In agno pulchritudo innocentiae naturalis amo¬ris ad matrem relucet, quam in voce cognos¬cit et sequitur. Unde Christus est, in quo in intellectu et affectu non reperitur dolus sed purissima innocentia, quem quisque christia¬nus, maxime qui eius vices in terris agit, uti sumus nos dominici gregis pastores, imitari debemus.