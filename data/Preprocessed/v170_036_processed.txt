90r «Crist ist erstanden» etc. Pro intellectu illius cantici vulgaris tria brevissime tangam: Primo, quo modo intellegere debeamus Christum surrexisse; secundo, quo modo ad notitiam nostram re¬surrectio deducta sit; tertio, quo modo nos debeamus in ipso re¬surgere. Quoad primum de intellectu tria videantur: primo de terminis cantilenae, secundo de possi¬bilitate resurrectionis, tertio de necessitate. Quoad primum explicentur termini: Quid «Christus», quid «resurrectio», quid «marty¬rium», quid «consolatio» seu «troͤst», quid «ky¬rie eleison»? Quoad possibilitatem duo: <Primo>, an possit resurrectio convenire Christo, cum sit Deus; cum vita non sit umquam separata ab anima et corpore; deitas enim vita est. Et ibi tangatur: «Quid est homo?» – sci¬licet ‹unio animae et corporis›. Et quid huma¬nitas? Et quo modo natura humanitatis remansit unita divinitati et vitae? Sed homo fuit mortuus. Et ibi de ‹grano›. Item, quid Deus? – scilicet «spiritus», intel¬lectus scilicet in actu. <Secundo> quo modo humanitas fuit unita di¬vinitati in una persona, et quo modo per unionem ad divinitatem fuit immortalis; sed per unionem formalem ad hominem Christum contracta fuit mortalis; hoc est, quod vita seu forma huma¬nalis potuit remanendo in unitate immortalis Dei deserere hominem; hoc est: ‹cessavit esse unio corporis et animae›. Hinc homo fuit mortalis, quia ‹separatio animae a corpore› fuit possibilis. Et ideo, quan¬do humanitas subsistit actu in homine, mortuo homine deficit humanitas hominis sive humani¬tas in contracto esse numerali. Exemplum huius est lux solis, quae est et «forma ignis». Pone, quod lux solis per radios suos in speculo ignem efficiat, qui ardeat in stuppa: Lux illius ignis in stuppa cessat, quan¬do stuppa consumpta est, sed non cessat in sole. Est igitur lux illa in sole hypostaticata per¬petua, quia in perpetuo suppositata, et in hoc igne contracte suppositata secundum corruptibi¬litatem suppositi corruptibilis. Item, quo modo resurrectio non fuit possi¬bilis nisi in Christo. Nam ad incorruptibilitatem non potest quidquam resurgere non supposita¬tum in incorruptibili etc. Item, quo modo oportebat resurgere. De secundo, quo modo ad nostram noti¬tiam deducta est, dicitur, quod «multis argumen¬tis» seu signis, ut resurrectio fide apprehende¬retur, ut Actuum 1. Haec autem argumenta explicentur in sua sensibilitate. Deinde, quo modo ipsa sint signa ad appre¬hendendum resurrectionem, scilicet intellectum Scripturae de resurrectione. De tertio, quo modo sit «nostra consolatio» illa resurrectio: <Primo>, quia natura nostra ad immortalitatem profecta est. Secundo, quia ‹vita nostra abscondita est in Christo›. Si «Christi» fuerimus, et ‹in ipso resurgemus›, «qui est primogenitus mortuorum». Item tertio, quia moraliter instructi sumus, quo modo ad resurrectionem beatam pervenire valeamus, ‹si cum Christo morimur, quoniam et cum Christo resurgimus›.