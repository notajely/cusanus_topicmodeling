Cod. Vat. Lat. 1245 fol.103va «Relictis omnibus secuti sunt eum.» Lucae 5o et in evangelio dominicae. Dicit evangelium, quomodo ‹turbae irruebant in Iesum, ut audirent verbum Dei›. Parum supra dicit Lucas, quomodo Iesus dum iret in deser¬tum, «turbae requirebant eum, et pervenerunt ad eum, et detinebant ipsum, ne discederet ab eis.» Unde postquam Iesus incepit aliquantulum no¬tus esse ob evangelizationem et miracula, ut Lu¬cas ibidem describit, et singulariter in hoc notum se fecit esse Filium Dei, quia imperabat tam¬quam potestatem habens daemoniis, quae exeundo clamabant eum Filium Dei, tunc turba quaerebat eum. Nam non est possibile quod pe¬nitus ignotum quaeratur, et minus possibile est quod Iesus notus deseratur, ut ait Iohannis 6o Petrus: «Domine, quo ibimus? Verba vitae aeter¬nae habes.» Ac si diceret: Abire a te non est possibile, qui te verbum Dei cognoscit. Post¬quam autem quaesitum invenitur, quaerens irruit in inventum ex magno affectu apprehendendi cum desiderio quaesitum. Irruebant autem, «ut audirent verbum Dei». Ecce qualis debet esse aviditas audiendi verbum, ut irruere in praedicatorem videantur audientes causa perfectius capiendi. Exprimit Lucas, quo¬modo turbae a Iesu verbum Dei audiebant. Quando igitur crediderunt Iesum a Deo Patre missum et eum non nisi verba Dei locuturum, non poterant non irruere in eum, ut audirent. Quis non libentissime audiret legationem ad eum factam a Deo? Admiramur legatos potentum ex distanti re¬gno missos et cupimus scire, quae sit legatio. Multo amplius, quando ‹auctor vitae› mittit le¬gationem ad pauperes et infirmos pro salvatione, et hoc creditur. Tunc enim nihil potest dici, quod possit desiderio talem legationem audiendi comparari. Sic si christianus credit evangelium continere verba Iesu, quem non dubitat Filium Dei, maxima debet aviditate Cod. Vat. Lat. 1245 fol.103vb audire verbum Dei. Sacerdotes enim a Iesu missi sunt sicut ipse a Patre. Et ideo dicit: «Qui vos audit me audit.» Qui autem Iesum audit patrem caelestem audit. Quare requirere debet christianus evangelizan¬tem sacerdotem etiam in deserto et, quantum potest, detinere et, dum praedicat, irruere in eum, ut pabulum vitae recipiat. Est autem signum pessimum quod quis ver¬bum Dei parvifacit, quia convincitur non habere fidem. Et si est nomine christianus, est tamen infideli deterior. Unde si vis conicere de aliquo, an sit futurus Dei filius, respice, si irruit in evan¬gelizantem, ut audiat verbum Dei. Et concipito ex hoc signo ipsum salvandum. Sicut si bestia quae fuit infirma quaerit pascua et irruit in prata, ut pascatur, recte conicere poteris eam liberari ab infirmitate. «Stabat» autem Iesus «secus stagnum Gen¬nesareth» et non poterat cedere populo, qui ir¬ruebat in eum. Et sic praeordinavit divina pro¬videntia quod ibi duae naves piscatorum erant, piscatores vero in litore lavabant retia sua vel consuebant rupta. Ascendit autem Iesus in unam navim, et illa erat Simonis. Adhuc populus non cessavit accedere et irruere. Et tunc rogabat Iesus Simonem, ut de litore paululum duceret navim, ut sic mediaret aqua impediens accessum turbae et ipse de navi posset libere verbum Dei omnibus loqui. Nihil sine causa magna et praegnanti censea¬tur factum. Voluit Iesus circa aquam in deserto per turbam circumvallari, ut hac occasione us¬que in navim Simonis ascenderet et ex ea turbae evangelizaret. Nam etsi stantes in litore in com¬paratione eorum, qui sunt in fluctibus maris, sal¬vi videantur, tamen contrarium huius ostendit Iesus, scilicet salutem ex fluctuanti navicula Petri stantibus in terra evenire. Quid navis nisi medi¬um, quo vehitur supra aquas, alias grave et de sua natura in aqua submersibile? Et qui certus est quod hoc medium est forte adeo quod de¬ficere nequit ex fluctuatione maris, non desperat, quin salvus perveniat ultra fluctuationem ad por¬tum. Recte igitur navis Simonis fides ecclesiae est, quae in se habet Iesum praedicantem. Nam fides vehit naturam animae supra aquas sensibilis in¬stabilitatis. Et est fides ad instar navium varia. Vehit Cod. Vat. Lat. 1245 fol.104ra omnis fides supra pondus naturae, sed non omnis perducit ad vitam seu portum salutis, immo nulla penitus, nisi in qua est Iesus prae¬dicans. Illa enim non est periculosa nec debilis, sed certa et fortissima. Illa ducitur non per spi¬ritum procellarum praestigiorum sed spiritu rec¬to, qui de deserto proicit ad portum paradisi ei oppositum. Attende, quomodo navis est opus intellectus. Bestia non habet modum faciendi navem, sed ubi se non potest iuvare ex virtute naturae in natando, ibi deficit. Et quia in opere illo multum relucet virtus intellectualis, tunc scias fidem Iesu recipi oportere in virtute intellectuali ad hoc quod anima assequi possit finem supra naturam. Oportet autem, ut consideres navim in qua Christus reperitur esse Simonis. Nam fides Si¬monis, qui dicebat: «Tu es Christus, filius Dei vivi», est navis in se recipiens Iesum. Sola fides Petri est secura navis ducens ad vitam. Notabis, quomodo verbum Dei praedicatur turbae de navi paululum a terra per Petrum re¬ducta. Fides enim, nisi a terrenis reducatur, non est apta, ut ex ipsa annuntietur vita aeterna. Ter¬renus enim Adam incapax est verbi Dei, et ‹ani¬malis homo non percipit quae Dei sunt›. Neque fides debet per adeo alta et remota a terra turbae praedicari, quasi sit religio angelorum, quae pe¬nitus nec audiri nec capi possit. Sed divina de¬bent humaniter annuntiari. Verbum enim Dei Patris induit humanitatem, ut hominibus possit Deus praedicari. Sedebat Iesus in navi praedicando; nam fluc¬tuatio naviculae fatigasset stantem. Unde qui verbum Dei debet praedicare, ut sit attentus in illo, ab omni alia exteriori cura liber esse debet. Non dicit textus, quid praedicaverat, sed in¬telligimus ex praecedentibus Christum annunti¬asse regnum Dei, quia hoc ipsum se facere opor¬tere aiebat. Nam hac de causa in mundum venit. Sed postquam finem fecit verborum, dixit ad Simonem: «Duc in altum», et ad omnes di¬cebat: «Laxate retia in capturam» piscium. Ex quo videmus Iesum intrasse in navem piscato¬rum, ut caperet ipsos piscatores et eos faceret suos piscatores et doceret, quomodo capere deberent sibi homines verbo Dei modo quo ipse turbas. Simoni praecipit Iesus, ut ducat in altum navem. Nam non poterant magni pisces capi nisi in profunda Cod. Vat. Lat. 1245 fol.104rb aqua. Petrus fidem in altum duxit, quando Romae magnos pisces ca¬pere instituit. Altitudo enim maris huius fluc¬tuantis mundi Roma fuit, ubi reperiebantur multi et magni pisces. Non capiuntur magni pisces, nisi ducatur na¬vis fidei in altitudinem intelligentiae. Sapientes enim huius mundi non acquiescunt, si absque ratione fides persuadetur. Ob hoc Petrus ratio¬nem fidei reddebat et reddi mandavit. Tunc ca¬piuntur prudentes, quando in altitudine sapienti¬ae vident fidem. Deinde laxare possunt tam ipse Petrus quam omnes socii eius retia in capturam magnorum hominum, quando per Petrum sic fides ratione ducta est in altum. Nam fides ita ratione in altum ducitur sicut oleum in vase per aquae impositionem. Aqua quidem elevat, su¬pernatat vero oleum. Non fit fides minor per rationes, sed altior. Solo Petro praecipitur, ut in altum ducat, quia ipse est caput et vertex et magister fidei Patre eidem revelante. Alii secum laxant rete, sed ipsi faciunt, prout Petrum facere conspiciunt. Fides apud Petrum ratione in altum ducitur, in qua altitudine alii rete laxant. Ultra determinationem Petri nemo altius fidem ducit, sed ibi persistunt omnes et capiunt quos possunt. Dicebat Petrus: «Praeceptor, tota nocte la¬borantes nihil cepimus», sed «in verbo tuo laxa¬bo rete.» Ecce quomodo ait ad Iesum «praecep¬tor». Nam nisi fidem habuisset quod ipse Iesus esset praeceptor ille qui et veritas, ita quod ipse nihil praeciperet fieri, nisi veritas concomitare¬tur, causam habuissent denuo non laxandi retia. Laborarunt enim tota nocte, quando citius capi¬untur pisces, et turbarunt laborando aquam et stationem piscium fueruntque fatigati et attae¬diati; sed fides praeceptoris omnia argumenta solvebat. Propter hoc subiunxit: «In verbo tuo laxabo rete.» «In verbo tuo» dicit, quoniam erat verbum praeceptoris cui omnia oboediunt. Nos igitur ex hoc hauriamus venationes nostras esse penitus sine fructu, quamvis cum omni humana pruden¬tia et nocturnis insidiis fiant, si non facimus illas in verbo Dei seu virtute praeceptoris. Nihil enim ex nobis tamquam ex nobis, sed omnia ex vir¬tute omnipotentis. Sic cuncta quae per fidem fi¬unt efficaciam habent ex Cod. Vat. Lat. 1245 fol.104va verbo Dei cui credi¬mus. Et si cuncta recte ponderamus quae Lucas hic narrat, tunc omnia solum hoc miraculum ex fide fuisse declarant. Quod enim in conquassato mari et in die atque sine mora tot ex toto mari pisces ad retia concluserunt, non fuit, nisi quia sic voluit praeceptor omnipotens. Fuerunt enim plures pisces quam retia capere poterant, et ideo rupta sunt. Ex quo patet quod non fugerunt re¬tia, sed oboedienter se sponte iniecerunt et, ut caperentur, contenderunt etiam rete ob hoc rumpendo. Neque est neglegendum quod Petrus dixit: «in verbo tuo laxabo rete». Alii nihil dixerunt, sed Petro laxante rete similiter et ipsi laxarunt. Unde non licet cuiquam laxare rete nisi Deo praecipi¬ente et Petro incipiente. Id enim quod in fide non videris Petrum prius affirmare non licet tibi affirmare. Novi enim articuli non sunt assumen¬di, nisi quando per Petrum seu eius vices Romae agentem sunt assumpti. Nota, quomodo est unitas piscationis in di¬versitate piscantium et quod non est piscatio nisi elevatio de natura ad fidem, de aqua ad navim. Rete Petri fuit adeo plenum quod multos misit in aliud receptaculum, scilicet in aliam navim. Misit Petrus ex his piscibus quos cepit ad alia loca, quae sic adimplevit fide sicut loca suae praedicationis. Invaserat primo Petrum stupor, quando pe¬nitus secundum naturam impossibile ex verbo Dei evenisse conspexit. Hoc quidem factum est, ut potentiam verbi infinitam admiraretur et co¬gnosceret Deum esse incomprehensibilem, quem ut hominem parva navicula capiebat. Et ‹similiter stupor Iacobum et Iohannem› et om¬nes invaserat. Petrus autem «procidit ad genua» Deum cognoscendo et se peccatorem eius prae¬sentia indignum «dicens exi a me», ‹Domine, quoniam peccator ego sum›. Dignus ex hoc fac¬tus est Petrus, ut apud eum Iesus maneret, quan¬do se humiliando peccatorem recognovit. Notare habemus ex textu Petrum in adiuto¬rium vocasse Iohannem et Iacobum apostolos eius socios et illos oboedivisse ei. Ita omnes epi¬scopi socii sunt papae et venire tenentur in ad¬iutorium eius, quando ipsos ad se vocaverit Cod. Vat. Lat. 1245 fol.104vb Est similiter notandum quod naves videbantur submergi ex multitudine piscium, qui capiebantur in unione navium et piscatorum cum Petro, et hoc ideo, ut intelligerent fidem non vacuari ullo tem¬pore, sed plus quam capi possit per omnem in¬tellectum debere adaugeri. Iesus autem consolatus est Petrum dicens: ‹Ne timeas, ex hoc eris homines capiens.› Non dixit nisi ad Petrum, qui se indignum praesentia eius reputabat, quomodo ipse ex illo tempore in antea ‹piscator hominum› esse deberet. Omnes igitur piscatores hominum aut sunt Petrus aut socii Petri. Unde statim «subductis navibus in terram, relictis omnibus secuti sunt eum». Ecce conclusionem, cur Iesus omnia praeordinavit, ut ad navem Petri perveniret. Certe ideo, ut pisca¬retur Petrus et ceteri per eum. Ille autem captus est a Iesu, qui relictis omnibus sequitur eum. Ille vero omnia relinquit qui nihil retinet. Ille nihil retinet, qui non solum non habet quicquam cui imperet, sed nec retinet propriam voluntatem, per quam imperet. Totum hunc mundum, qui «in maligno positus est», relinquit qui veritatem tantum sequitur. Igitur secundum collationem fratris Aldo¬brandini de Tuscanella viri intelligentis se¬quentia notabis. Nam omnes mundani quasi in corrupto aëre habitantes peccatores sunt. Ideo sancti fugiunt de mundo, ubi regnat peccatum, ut beatus Augustinus dicebat: ‹Quomodo ar¬debam, Deus, ad te volare cupiens de terrenis.› In tantum enim erat affectus quod volare poti¬us cupiebat quam ambulare. ‹Omnia huius mundi sunt mixta, et nihil purum.› Hoc luna ostendit posita inter hunc mundum et solem, quae a terra habet umbrositatem impuram, a sole lucem. Terra igitur et omnia in ea sunt im¬pura, et non sunt propria habitacula lucidae in¬tellectualis naturae. Nihil plenum in mundo, sed omnia vacua, et ‹vacuum non potest vacuum adimplere. Quare amatores mundi sunt vacui, quia “terra inanis et vacua”.› Ob hoc «transit mundus et concupiscentia eius». Expedit magis relinquere quam relinqui transitoria, ut haberi possint stabilia. ‹Qui autem Deum habet de om¬nibus rebus facit suam voluntatem, ut ait Paulus, “quoniam diligentibus Deum omnia cooperan¬tur in Cod. Vat. Lat. 1245 fol.105ra bonum”. Propter hoc bene dicitur in simili in Tobia: ‘Omnia autem simul in te habentes non debe¬bamus te dimittere a nobis.’ Nam et si quis om¬nia habet in mundo, non tamen simul, quia bona temporalia sunt successiva: quaedam corrum¬puntur, quaedam generantur, neque omnia in uno, sed diversa in diversis. Et diversae sunt de¬lectationes: alia est per visum, alia per auditum, alia per gustum, alia per olfactum, alia per tac¬tum. Visus delectatur in pulchris coloribus, au¬ditus in harmoniis, gustus in saporibus, olfactus in odoribus, tactus in mediis tangibilibus, intel¬lectus in bono. Et ita homo non potest omnia habere in uno.› ‹Neque habet proprie quicquam homo. Nam habere dicitur ab ipso habitu. ‘Habitus est dif¬ficile mobilis.’ Sed ‘haec omnia velut umbra transeunt’, ut dicitur in libro Sapientiae.› Ideo recte Petrus alibi dixit: «Ecce nos reliquimus omnia», hoc est reliquimus haec omnia, quae sunt secundum mundum apparentia sed in veri¬tate nihil, «et secuti sumus te», qui vere es omnia et non appares; est enim qui est «omnia in om¬nibus Deus» ab oculis etiam ‹omnium sapientum absconditus› et remotus atque incognitus. ‹Sicut gutta roris respectu maris nihil est›, sic sensibilis mundus in respectu Dei et tempus respectu ae¬ternitatis et finitum respectu infiniti. «Tempus est mensura motus»; motus vero primi mobilis est velocissimus. Ideo omnia quae sunt sub tempore velocissime transeunt. Ideo dicitur in libro Sapi¬entiae: «Quid nobis profuit superbia aut quid di¬vitiarum iactantia contulit? Transierunt omnia tamquam umbra et tamquam nuntius praecur¬rens et tamquam navis, quae pertransit fluctu¬antem aquam, cuius cum pertransierit non est in¬venire vestigium nec semitam carinae illius in fluc¬tibus; aut tamquam avis quae transvolat in aëre nul¬lum invenitur argumentum itineris illius». Mundus iste ponderosus est; ideo peccatores ipsum inhabitantes contrahunt gravedinem, ut ait apostolus ad Hebraeos: «Deponentes omne pondus et circumstans nos peccatum.» Est enim gravius peccatum quam mons maximus quem terra sustinet. Nam quando in caelo fuit pecca¬tum commissum, non potuit caelum nec terra tenere peccatores, sed ceciderunt in profundum inferni, ut ait Isaia: «Quomodo Cod. Vat. Lat. 1245 fol.105rb cecidisti, Luci¬fer, qui mane oriebaris?» ‹Peccatum est in voluntate sicut in causa. Sed nihil fortius humana voluntate, quia nihil ipsam cogere potest. Sed peccatum cogit ipsam per su¬um pondus, ita quod per se resurgere non pot¬est. Bene dicit psalmista quod homo est “spiritus vadens et non rediens”. Per se vadit in pecca¬tum, sed per se non redit nec resurgit, quia nulla forma repellitur, nisi alia introducatur. Non enim potest ab anima repelli culpa nisi per gra¬tiam, quam solus Deus dat; sicut tenebra aëris non repellitur nisi per lucem, sed illam non potest aër ex se habere, sed est a datore, scilicet sole.› Item: «Obiectum voluntatis est bonum, sed peccatum ita obfuscat et deprimit intellectum quod facit apparere malum bonum.» ‹Videtur enim luxurioso bonum luxuriari, cum tamen sit grande malum, et avaro fenerari et guloso in¬gurgitare. Nam ‘qualis unusquisque est, talis et finis videtur ei.’ Ideo propheta ait: “Vae qui di¬cunt malum bonum!”› ‹Debemus igitur relinque¬re mundum seu peccatum propter eius gravitatem›, quia «locus peccatoris est infimior ceteris». Nam ut ait Iob, «in puncto ad inferna descendunt». Omnia quae in mundo sunt habent suum proprium locum. Peccatoris autem est infernus, qui infimus. ‹Debemus etiam relinquere privatum appeti¬tum.› ‹Nam amor sui est causa omnis peccati. Nam peccatum est ex conversione ad commuta¬bile bonum, quod homo inordinate appetit. Et ideo apostolus reprehendit illos dicens: Erit tem¬pus, in quo “erunt homines se ipsos amantes”.› ‹Amor enim fortis est ut mors.› Et sicut morti omnia quae sub caelo sunt subiciuntur, ita et amori. Causantur enim nexus invincibiles ab amore. Et ideo, sicut amor bonus est valde lau¬dabilis, ita malus valde vituperabilis. Nam con¬cupiscentia et ira et ceterae passiones non ha¬bent aliunde ortum nisi ab amore privato. Opor¬tet igitur illum qui sequitur Deum illum amorem relinquere. Sed quomodo aliquis potest sequi Deum, cum creatura non possit sequi ‹regem creatorem› suum? Certe verum est: Nisi tractus non sequi¬tur, ut ait Iesus: «Nemo potest venire ad me, nisi Pater, qui misit me, traxerit eum.» Sed quomodo trahit? ‹Dicendum quod trahit dilectione iuxta illud: “In caritate Cod. Vat. Lat. 1245 fol.105va perpetua dilexi te; ideo attraxi te miserans.” Caritas enim calor est spiritualis. Caloris autem est attrahere, sicut videmus calorem attrahere virtutem seminum sub terra, et facit ipsa pullulare, et gravia dissol¬vit, et vapores sursum trahit, et lignum accen¬sum statim mittit flammam sursum.› Sic quando caritas «tangit mentem hominis, eam ab omni carnalitate resolvit et in altum trahit et ascendere facit.» ‹Sic David accensus hoc igne dicebat: “Quis dabit mihi pennas sicut columbae, et vo¬labo et requiescam?” Et de apostolis sic accensis legitur: “Qui sunt illi qui ut nubes volant?”› «Secundo trahit assimilatio qualitatis, quia si¬mile attrahit suum simile», et ob hoc «similia sunt simul et vadunt simul, sicut clerici cum cle¬ricis» et laici cum laicis «et aves cum avibus». ‹Sed omnes effectus habent similitudinem cum causis suis›, «sicut dicitur secundo Metaphysicae: ‘Sanitas facit sanitatem et domus facit domum.’ Sanitas enim, quae inducitur in corpore infirmi, habet similitudinem cum sanitate, quae est in men¬te medici, et domus, quae inducitur in lapidibus, habet similitudinem cum domo, quae est in mente artificis. Cum ergo omnis creatura sit ef¬fectus Dei – omnia enim per ipsum facta sunt –, hinc habent similitudinem sui creatoris, quia omnia habebant esse cum Deo, antequam fie¬rent, iuxta illud: “Quod factum est, in ipso vita erat.” Et res habent nobilius esse in Deo quam in se ipsis, quia in se ipsis habent esse materiale, sed in Deo spirituale.» Tertium: ‹Attrahens est exhibitio bonitatis ma¬ximae passionis iuxta illud: “Si exaltatus fuero, omnia ad me ipsum traham.” ‘Omnia’ dicit non lapides nec ligna, sed omnia quae hominis sunt, scilicet intellectum ad intelligendum, scilicet me, affectum ad diligendum, scilicet me, et animum ad ascendendum ad me.› «Sic homo attractus se¬quitur Christum, sicut feudatarius sequitur do¬minum suum. Omnes autem sumus feudatarii Christi.» ‹Nam omnia ab ipso habemus in feu¬dum, ut Paulus dicit: “Quid habes quod non accepisti? Quid gloriaris, quasi non acceperis?”› Sic itaque trahimur, ut sequamur eum «propter magnificentiam caritatis» – nam est valde magni¬ficus in dando, quia «omne donum optimum desursum est» etc. – et «propter constantiam fir¬mitatis, quia non Cod. Vat. Lat. 1245 fol.105vb variatur nec transmutatur a bono» – apud ipsum enim non est transmuta¬tio – et «propter efficaciam sanctitatis iuxta illud: “Sequebatur eum multitudo magna, quia videbat signa” et prodigia, “quae faciebat super his qui infirmabantur”. Et alibi dicitur quod “virtus de ipso exibat et sanabat omnes”». Non immerito eum ipsum salvatorem sequebantur. Discipulus in sermone dominicae huius, in sermone XCIII, bene tangit octo retia diaboli quibus capit homines. Primo persuadet quod ‹diabolus non est ita horribilis, sicut depingitur›, et quod non sint tot mortalia peccata, sicut prae¬dicatur, quia olim nisi quattuor, scilicet traditio domini sui, adulterium, sui interfectio et homi¬cidium iniustum etc. Secundo quando consola¬tur peccatores dicendo: Quid fecisti alii plus fe¬cerunt et faciunt, etiam clerici, religiosi, pruden¬tes et senes etc. ‹Ut evadas, respice ad bonos.› Tertio facit cogitare, quomodo Deus misericor¬diter egit et dedit hoc et illud etc. Non deseret in fine etc. Cogita te magis obligatum etc. Quarto dicit, quomodo «nullus debet desperare». Maria Magdalena, Petrus, Paulus, David peccaverunt etc. «Maledictus qui peccat in spe.» Quinto decipit dicendo: «Hoc quod tu non scis non est pecca¬tum.» Et decipit eos etiam quod nolunt scire. In¬vincibilis excusat neglecta. Ignorantia non excusat, quando potuisti scire, sed occupatus aliis neglexisti minus affectata. Sexto dicit: «Iuvenis es.» Adhuc bene paenitebis. Sed nihil certius morte, nihil in¬certius hora mortis. Septimo dicit: ‹Quidquid Deus vult oportet fieri. Si debes salvari, fac quae volue¬ris, et non damnaberis.› Sed praedestinati medi¬antibus bonis operibus sunt praedestinati. Oc¬tavo dicit: Tu debes te conformare aliis, alias ho¬mines nihil curabunt de te, et «iam est commu¬nis modus» etc. Paulus: «Si adhuc mundo pla¬cerem, servus Christi non essem» etc.