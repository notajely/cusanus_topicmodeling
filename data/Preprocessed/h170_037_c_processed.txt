117v lin.1-33 «Paraclitus autem» etc. Primo narratio historiae praemittatur. Secundo per explanatione<m> thematis in¬vestigatio fiat de spiritu. Tertio, quia dicitur in themate, quod ipsum ‹Pater mittit›, videbitur, ad quos mittitur. Quarto, quia dicitur, quod ipse sit «conso¬lator» et «doctor», videbitur, quid operatur Spi¬ritus in nobis. De primo quoad narrationem historiae reci¬tetur epistola. Quoad secundum dicatur primo, quo modo Spiritus Sanctus est «nexus» sive «conexio uni¬tatis et aequalitatis», et cur dicitur «spiritus», scilicet propter eius invisibilitatem, sicut aer et ventus. Dicitur «spiritus», «ruha» sive «pneuma». Deinde, quo modo Spiritus est complicans omnem conexionem. Et quia conexio formae ad materiam est ex motu, tunc spiritus est ‹motus universitatis›, qui dicitur «anima mundi» seu «fatum» seu «dispositio divina» rebus inhaerens etc. Deinde, quo modo hic motus est vel ad esse vel ad vivere vel ad intellegere. Deinde, quo modo motus omnis specificus subest motui intellectuali, et omnis motus uni¬onis, ita quod omnis species, cum sub singulari virtute moveatur, supra se habet virtutem intel¬lectualem, cuius motum contracte quodlibet indi¬viduum participat. Ita quidem sunt virtutes, quas nos «angeli» vocamus, qui praesunt illis motibus specificis elementaribus elementatorum, vegetabilium, sen¬sibilium, vitalium etc. Unde alii sunt angeli, sive aliae sunt virtutes supra motum ignis aut eius virtutem, aliae supra motum aeris, aliae aquae, aliae terrae, aliae mixtorum terrae nas¬centium mineralium etc. Virtus enim divini Spiritus contracte ad speciem motus considerata in esse participato est virtus, quae angelica seu missa dicitur. Nam est ita donata seu missa a spiritu univer¬sorum. Unitas igitur motus specifici varie in in¬dividuis participatus in suo abstracto considera¬tus «spiritus separatus», sive «intellegentia» sive «daemon», prout est animal sciens etc., sive «an¬gelus» vocatur, sub cuius praesidentia est motus ille. Ita quidem in motibus stellarum, ubi varie¬tatem videmus virtutis, varios spiritus prae¬sidentes concipimus. Sic etiam omni congregationi, quae ad unam ecclesiam, regnum vel collegium conec¬titur, praesidem esse donatum ex Scripturis habe¬mus. Deinde est advertendum de spiritu intellec¬tuali, quoniam ille habet in se virtutem liberi arbitrii in motu; facit enim se omnium simili¬tudinem. Potest igitur omnis spiritus intellectualis se movere ad extra vel ad intra versus centrum. Motus igitur intellectualis ad extra est versus mundum istum creatum; motus ad intra est ver¬sus principium omnium; de hoc prosequere, ut alibi habes. Sed quia natura nostra est intellectualis et incorporata, tunc habet duplicem motum: unum ad vivificandum corpus et alium in faciendo se similitudinem rerum et ad movendum se ad ex¬tra versus mundum vel ad intra versus princi¬pium. Hinc duo spiritus assistunt homini: bonus et malus. Etc.