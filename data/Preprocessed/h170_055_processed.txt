54v «Maria optimam partem elegit, quae non auferetur ab ea» <Lucae 10o>, et propterea hodie «exaltata est sancta Dei genitrix super choros angelorum ad caelestia regna». Locuturus de sancta «Theotocos», de qua nemo sufficienter quidquam loqui potest, cum sit Dei genitrix, quae suo utero clausit, quem non capit orbis, assumpsi id, quod sancta ecclesia canit: «Exaltata est» etc. – Oremus etc. Tria tanguntur in themate, scilicet quod «Maria» fuit, hoc est «illuminata»; et ita <Je¬sus> est «veritas», quae intravit ad illuminan¬dum; item, quod ipsa «optimam partem elegit», et sic «vita» intravit; et quod «non auferetur», et sic «via» seu forma intravit etc. Omnium sanctorum festivitas tanto infe¬rior hac festivitate, quanto nullus sic est ‹ex¬altatus super choros angelorum›. Ipsa enim ‹supergressa est universas divitias› omnium sanctorum. Nam et ipsa «optimam partem elegit, quae non auferetur ab ea» etc. Et quoniam ad hoc convenimus, ut de felicissimo ‹transitu beatae Mariae›, quae ho¬die assumpta est, gaudeamus, hinc, ut bre¬vius ad id perducamur, quod sancta ecclesia hodie de ipsa per evangelium insinuat, ad evangelium descendamus etc. «Intravit Jesus» etc. Primo, quid «Jesus»; secundo, cum ipse sit «veritas», expona¬mus evangelium, quo modo Jesus, qui est veritas, «intrat» humanitatis «castellum» et recipitur in domo seu anima Marthae seu ra¬tione; et quo modo in ipsa domo rationis est Maria, «illuminata», «sedens secus pedes» veritatis et obiecti, ut ‹sedendo prudentior fiat›; et quo modo audit sedendo; deinde, quo modo Martha seu ratio ‹turbatur› in ‹sollici¬tatione› etc, et de verbo, quo modo «unum necessa¬rium», usque ad finem. Et post hanc expositionem dicamus, quo modo Maria, Dei genitrix, «exaltata est super choros angelorum» omnium, scilicet intellec¬tualium spirituum. Nam cum in ipsius animam reciperetur Verbum ipsum, ipsa omnia ‹verba eius au¬diebat› et observabat, ita ut ipsa esset illu¬minatrix omnium apostolorum et sanctorum doctorum, immo et angelorum, ut Albertus etc. Secundo «intravit» Jesus, id est «vita», «in castellum» humanitatis, et recepit anima vi¬tam a vita. Et haec vita ut Marthae est «circa frequens ministerium»: et habet homo curas et turbationes multas pro vita sensibili. Sed in ipsa domo animae, ubi est vita, est Maria vacans circa vitam Verbi, ut de Verbo vitae unico vivat etc. Et quo modo «exaltata est sancta Dei ge¬nitrix» in adeptione vitae «super choros» etc. Tertio, quo modo «intravit Jesus in quod¬dam castellum» etc. ut «via», scilicet ut dans ordinem, modum seu formam, et ut caritas. Et haec caritas, quae sic in cordibus nos¬tris seminatur per spiritum Jesu, recipitur in anima Marthae operando opera caritatis et in <anima> Mariae opera contemplationis etc. Sed Maria «exaltata est» etc. Nam cum Jesus descenderet in castellum humanitatis, ipsa ut ‹Martha ipsum recepit in domum suam› et ut ‹Maria sedebat› etc. 76v «Maria optimam partem elegit, quae non auferetur ab ea». Hic potest notari, quo modo vita contem¬plativa hic inchoatur per electionem et in fu¬tura vita continuatur aeternaliter, quia «non auferetur ab ea». Hic etiam potest notari, quod anima Ma¬ria ad «unum», quod «est necessarium», se convertendo eligit ‹optimum›, ac quod ipsa sic eligens stabiliter in aeternitate <confir¬mata est>, sicut angeli, qui recte elegerunt, confirmati sunt sua eiectione. Est etiam advertendum, quo modo hic docemur, quo modo anima illa, quae ‹opti¬mam partem eligit›, intrat in immortalita¬tem, «quae non auferetur ab ea». Unde alia est incorruptibilitas, alia immortalitas. Spiritus, qui eligit optimam partem, ille eligit vivere vita intellectuali, in quam trans¬fertur, ut sit in uno necessario, quod est ipsa necessitas vitae, quia non potest non esse vita et non potest auferri vita sic electa a spiritu. Sed spiritus, qui non eligit optimum, sed id, quod participat de bono, cum hoc bonum sic electum non sit ipsum «unum necessa¬rium», hinc deficiet et ‹id bonum› auferetur ab eo. Manet tamen incorruptibiliter spiritus, a quo aufertur, quia dicit textus: «auferetur ab ea», quasi ablatio non annihilet, cum dicat ab ea quasi post ablationem persistat. Et ita alia est ‹immortalitas›, quam ‹solus› Deus, qui est ipsum «unum necessariam», ‹inhabitat›, et alia incorruptibilitas, quae est absolutio a tempore etc. «Intravit Jesus» etc. Primo considera, quo modo Jesu intrante in quoddam castellum recipitur a Martha. Exponitur hoc, quod introire coincidit cum recipere. Martha est ratio, Maria intellectus, Jesus «veritas». Quando veritas intrat «in castellum», id est hominem perfectum, recipitur a ratione, quae ‹turbatur in plurimis› et circa multa tur¬batur. Sed intellectus ‹sedet secus pedes› veri¬tatis, quia eius obiectum est veritas, et audit, quid in eo loquatur veritas, Dominus suus. Turbatur ratio et ex eo, quia non potest omnia attingere ratio. Et dicit veritati, cui ministrat, cur eam ‹sinat solam ministrare› et non adhibeat intellectum etc. Et respondet veritas, quo modo sollici¬tudo ⌈sua⌉ turbationem inferat, et quod so¬lum «unum est necessarium» et quod intel¬lectus, qui deposuit sollicitudinem in multis et elegit unum, «optimam partem elegit, quae non auferetur» etc. Item Jesus est «vita»; quo modo evange¬lium exponitur secundum hoc. Nam vita rationalis descendit in castellum et recipitur per animam et animantem corpus et ‹sollicitam› etc., et sedentem, audientem etc. Quoad hoc, quod anima recipit a vita vi¬tam, per quam vivificat corpus, tunc est ‹Martha› multum ‹sollicita›, ut vitae minis¬tret. Nam ordinat omnes sensus et omnes labores ad vitam: seminat, colit terram, ae¬dificat, plantat etc. Et sollicite omnia agit propter vitam. Sed anima habens vitam contemplativam, ad «unum necessarium» se convertit, quia «non in solo pane vivit homo sed in omni verbo» etc; convertit se ad hoc verbum et eligit ibi vivere; unde est vita eius, et se se¬parat abstractive a multitudine etc. Item Jesus est «via». Intrat igitur via seu ordo in castellum seu hominem, et recipitur vel active vel contemplative. Unde ambulant homines, qui Jesum recipiunt, aut via Mar¬thae aut via Mariae. 77r Castellum potest dici ecclesia, et secun¬dum hoc exponatur de <vita> activa et contemplativa. Dicit evangelium: «Intravit Jesus» etc. Primo sciamus, quid «Jesus». Et ipse de se testimonium perhibet, quia ipse est «via, veritas et vita». Est via sive modus aut ordo ita, ut per ipsum viatores ad patriam necessario ince¬dant, quoniam per hanc viam sive ostium introitus ad regnum exsistit. Humanitas est quoddam bene aedifica¬tum castellum contra adversarias virtutes bene munitum. In speciem igitur humanita¬tis intravit Jesus seu ratio divina, ut esset homini via reditionis ad patriam. Et dum sic ratio in hominem intravit, recepta est via seu ordo ab anima, quae rationalis est aut ut Martha sollicita circa agenda opera rationis aut ut Maria circa speculanda. Dupliciter igitur recipitur via seu ordo in castello humanitatis, scilicet vel in domo seu homine uno active vel contemplative. Et dum recipitur active, tunc recipitur cum sollicitudine et turbatione in plurimis. Et dum recipitur contemplative, tunc reci¬pitur per aversionem a multis et conversione ad «unum necessarium». Et quoniam qui se convertit ad ministe¬rium sollicitudinis, ille non eligit fixum, sed turbativum et inquietum, hinc «auferetur ab eo», quia optimum et eligibilius non elegit, in quo est quies. Sed qui elegit contempla¬tionem, «optimam partem elegit, quae non auferetur». Ordo igitur seu via est caritas: «Deus ca¬ritas est» etc. Haec caritas seu dilectio aut stat in uno necessario, cui soli servit, aut pergit ad proximum cum exhibitione ope¬rum. Et secundum hoc exponitur primo modo evangelium, scilicet quod via, quae est dilec¬tio seu proprie caritas, intravit in speciem humanam et per aliquam animam uti Mart¬ham recepta est in domum suam, quia tem¬plum Domini est anima etc, scilicet recepta est caritas ipsa cum exhibitione operum eius et per aliam animam recepta est cum admi¬ratione circa ipsam. Et dicit evangelium, quod sunt duae so¬rores, quia filiae caritatis. Et anima, quae est sollicita in operibus caritatis, iudicans tantam esse caritatem, quod ei tali modo obsequen¬dum sit, vellet sororem suam etiam sic esse, quia non iudicat ipsam in caritate esse, quando non videt opera caritatis. Et clamat ad caritatem, cui ministrat, dicens: “O caritas, cum tantus sit affectus meus et sollicitudo explendi opera caritatis, quae sufficienter administrare nequeo, et cum so¬ror mea filia etiam sit caritatis et sedulo at¬que frequenter sedeat in humilitate sua ad audiendum iussa caritatis, cur non iubes eam me adiuvare?” Et respondit etc. Ex quo habemus, quo modo caritas, quae ostenditur in administratione operum, aufer¬tur, sed non, quae est conversa ad unum. Unde opera caritatis transeunt et resolvuntur ad unum. Et electio unius non aufertur.