14rb lin.45 «Tristitia vestra vertetur in gaudium» etc. Jesus quando aperuit apostolis ‹transitum su¬um de hoc mundo ad Patrem›, etiam aperuit transitum apostolorum 14va de hoc mundo ad Pa¬trem. Nam ut ait in XV capitulo Johannis: «Si me persecuti sunt, et vos persequentur. Si ser¬monem meum» etc., unde attendendum, quo mo¬do Christus venit a Patre, ut patrem annuntiaret, et hic non potest nisi per Filium annuntiari. Unde ait capitulo XVIo: «Venit hora, cum iam non in proverbiis loquar vobis, sed palam de Patre meo annuntiabo vobis». Quamdiu igitur apostoli non habuerunt Spiritum Sanctum, sci¬licet spiritum veritatis, non potuerunt nisi in pa¬rabolis illam annuntiationem capere. Sicut igitur Christus venit, ut annuntiaret Pa¬trem, quem Deum dixerunt Judaei, ut ipse ait, sic apostoli missi fuerunt ad annuntiandum Dei Filium: Christus apostolus Dei Patris, apostoli missi Christi. Philippus dicebat: «Ostende nobis Patrem et sufficit». Christus respondit: «Qui videt me, vi¬det et Patrem». Quare non annuntiaverunt apo¬stoli Patrem nisi in Filio; nam ‹nemo scit Patrem nisi Filius et, cui voluerit Filius revelare›. Sicut igitur Christus, ut ait Johannes Baptista, an¬nuntiavit Patrem, quia eum vidit solus; et hinc testimonium Patris nemo habet nisi Filius, sic testimonium Christi apostoli: «quod» enim «vi¬dimus» «et manus nostrae contrectaverunt» etc., ut ait Johannes in canonica; et in fine XV capituli Johannis: «Et vos testimonium perhi¬bebitis, quia ab initio mecum estis». Sed nemo potest dicere testimonium de ve¬ritate, nisi habeat illud testimonium in se ipso, hoc est habere Spiritum Sanctum. ‹Nemo enim dicere potest Jesus Christus nisi in Spiritu Sanc¬to›. Sic ad hoc, quod apostoli redderent testimo¬nium Jesu, necesse erat, quod haberent Spiritum Sanctum. Sed illum habere non poterant, nisi de sensi¬bili mundo Christus recederet. Non enim potest ratio harmoniae intueri nisi cessante sono vocali. Incitatur per sonum vis ra¬tionalis admirativa sed post excitationem impe¬dit continuatio philosophantem etc. Opera Christi excitaverunt admirationem apostolorum; sed eo sensibilem praesentiam of¬ferente non potuit spiritus haberi, in quo Deus, qui spiritus est, solum visibilis est. Quare ait: ‹Nisi abiero› etc. Recessit igitur Christus sensibi¬liter, ut accederet veraciter. Ideo ait: «Expedit vobis, ut ego vadam». Et sic ire est intimius 14vb ac¬cedere. Et quamvis Paulus haberet Spiritum Sanc¬tum, tamen dicit: «Ex parte cognoscimus et ex parte prophetamus». Ex quo habemus, quod in hoc mundo non sumus capaces immensurabilis; nam omne immensurabile et infinitum etc. non est de hoc mundo. Veritas enim, uti est, non est de hoc fallaci mundo, sed aenigmata veritatis. Quare solum Christus habuit spiritum sine mensura. Et hinc ait: «Vos dicitis me magister et Domine» etc. «Sum etenim». Omnes apostoli habuerunt spiritum ut discipuli, non ut magister in abstracto. Quare omnes quadam participatio¬ne assecuti sunt illum spiritum et non spiritum per se. Et haec participatio est donum. Unde simplicitas divini spiritus Christi nostri in omnibus Christianis participatur in varietate donorum; et non est possibile, quod participatio non sit cum varietate. Unde sicut in variis sensibus participatur spi¬ritus discretivus varie, sic Spiritus Sanctus in va¬riis rationabilibus animabus. Et quia vis visiva non participat vim discretivam nisi visibiliter nec auditiva nisi audibiliter, tunc Christus est, ac si esset vis omnis discretionis in uno organorum. Sicut de stellis et sole. Nam in sole est omnis vis luminis, quae non est nisi in luna lunariter, in saturno saturnaliter etc. Sed quamvis non sit vis omnis discretionis in oculo, habes tamen in ocu¬lo vim discretivam, per quam habes in te testi¬monium, quod veraciter sit anima rationalis etc. Unde adverte nunc, quod, postquam in evan¬gelio aperuit Christus, quo modo apostoli pati debeant propter nomen suum, et quod hic mun¬dus iudicabit sic eos quasi contrarios Deo, quia Deus in hoc mundo ignoratur et colitur hoc, quod utilitatem praestat viventibus in hoc mun¬do, et praedixit de adventu spiritus et, quod ille spiritus de eo accipere deberet, quia «spiritus ve¬ritatis», et annuntians eis etc., subiunxit: «Modi¬cum et non videbitis» etc. Et de modico fuit inter eos maior quaestio. Tunc Christus exposuit: «Amen» etc. Nam Chri¬stus tristis fuit, quando recessit de hoc mundo etc. Flevit et ploravit etc. Gaudebat tamen mun¬dus etc. Sed haec tristitia ad modicum duravit. Ita durante tristitia non videtur, sed recedente accedit gaudium et videtur, ‹quia vadit ad Pa¬trem›. Ibi enim videtur Filius post tristitiam, quia ipse videt etc.