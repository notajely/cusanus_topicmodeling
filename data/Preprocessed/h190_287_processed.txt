277ra «Beatus es, Simon Bar Iona»; in evangelio, cuius expositionem aliqualiter habes supra. Simon est oboediens, Bar Iona filius colum¬bae. Anima enim oboediens tali oboedientia, quae generatur ex columbina simplicitate, illa est beata, sicut est anima rationalis, quae oboedit fidei. Illa dici potest Petrus, id est agnoscens. Oportet enim quod anima beata sit agnoscens; nam anima quae non potest esse agnoscens, uti est bestialis, non potest assequi beatitudinem. Consistit enim beatitudo in agnitione. Lapis enim, etsi haberet esse incorruptibile, quia non cognosceret se habere, non est beatus. Sola na¬tura, cuius esse est intelligere seu cognoscere, capax est beatitudinis. Sed cognitio beatificans non oritur ex sensi¬bilibus neque ex vi naturae creatae, quoniam est cognitio principii. Nihil potest sui ipsius princi¬pium, scilicet unde et quomodo venit in esse, agnoscere nisi revelatione. Puer in insula positus in infantia ex se ipso non perveniret, ut cogno¬sceret patrem et modum quomodo natus. Intel¬lectualis natura revelatione suum principium co¬gnoscit. Et cognoscere est esse. Et ita dum in¬telligit, intra se habet principium sui esse, quare est in beatitudine 277rb immortali. Sicut si stagnum aliquod intra limites suos constitutum exortum a vivo fonte in eo centraliter ebulliente esset na¬turae intellectualis et cognosceret intra se fon¬tem vivum suae emanationis, esset ut stagnum beatum, quia cognosceret se habere esse incor¬ruptibile. Habemus autem ex evangelio quomodo Christus est revelatio principii seu Patris non modo, quo vulgus concipit videntes seu prophe¬tas revelare, sed modo quo Filius, qui est «ima¬go» et «figura substantiae» Patris, revelat. Iohan¬nes, ultimus veteris testamenti sacerdos, revela¬vit primo Christum, Petrus, primus novi testa¬menti, similiter revelavit Christum, sed ex reve¬latione Patris. Totum igitur vetus testamentum concluditur in revelatione Christi, et totum no¬vum testamentum ibi initiatur. Unde medio Io¬hannis et Petri Pater de caelis primo omnes at¬traxit in revelationem Filii sui. Bene dicebat Ie¬sus: «Nemo potest venire ad me, nisi Pater meus traxerit eum.» Nemo autem potest venire ad Pa¬trem nisi revelatione Filii. Si igitur receperimus confessionem Petri sibi a Patre revelatam, scili¬cet quod «Christus Filius Dei vivi», beati sumus; nam Petrus confitetur Iesum esse Christum, Fi¬lium Dei vivi. Christus dicit hanc esse revelatio¬nem Patris. Si primum admittimus, secundum est indubitatum, quia Filius Dei hoc dixit, qui «est veritas». Et si Pater revelat Petro occultam veritatem, quomodo non revelaret Filio omnia? Attende igitur, ut saepius habuisti: Qui Christum recipit esse Filium Dei, ille utique credit ei, et credit ipsum esse missum Dei Patris et loqui verba Dei. Certe ille non peccat, quia mandata servat. Quis non servaret mandata Filii Dei, quae pro¬mittunt vitam aeternam et quod mori huic mun¬do sit vivere in regno Dei? Signum igitur quod faciliter quis peccat est, quia non credit Christo uti verbo Dei. Si autem quis veraciter credit, ille in se habet verbum Dei, quia non loquitur in eo nisi Christus, cui oboedit, qui est rex ipsum regens et perducens ad promissam hereditatem vitae. Nota quomodo ecclesia fundatur in confes¬sione Petri. Nam ecclesia est corpus Christi my¬sticum, 277va quod in se habet Christum esse Filium Dei vivi. In illo corpore est omnis potestas li¬gandi et solvendi, quae potestas est in Christo a Patre. Sicut enim Christus est verbum Dei in¬carnatum in se omnem Patris includens pote¬statem, ita verbum Christi in Petro omnem Christi includens potestatem. Dico verbum Christi, prout capitur Christus pro vere et my¬stice; nam prout capitur mystice, scilicet pro ec¬clesia, quae est corpus Christi mysticum, in hoc corpore Petrus caput exsistens habet omnem corporis potestatem, quia rector qui regit per re¬velationem verbi Dei. Habet etiam Petrus om¬nem Christi potestatem, ut aedificare possit ec¬clesiam nondum aedificatam. Sicut Christus di¬xit: «Super hanc petram aedificabo ecclesiam», sic Petrus aedificat in verbo Christi et ecclesiam gubernat. Hoc est dicere quod Christus aedificat ecclesiam medio Petri et regit aedificatam medio Petri. Petrus etiam capitur pro omni fideli; nam omnis fidelis non habet nisi fidem Petri. A Chri¬sto igitur christiani, a Petro fideles dicimur. In Petro est complicatio omnium fidelium et omnis principatus et omnis potestas ligandi et solvendi. Et ideo vocatur beatus, et nemo potest esse bea¬tus, nisi sequatur patronum nostrum Petrum, qui est patronus universalis ac huius nostrae Bri¬xinensis ecclesiae.