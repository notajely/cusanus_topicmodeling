Cod. lat. Mon. 18712 fol.102r «Surrexit». Tria per ordinem: Primo: Quo modo intel¬legendum, quod «surrexit»? Secundo de histo¬ria evangelii. Tertio de doctrina morali. Circa primum tria videantur: Quo modo ipse surrexit? Quid operatur re¬surrectio in nobis? Quo modo intellegemus re¬surrectionem? Primum expeditur in hoc: Quia fuit ‹Deus et homo›, ideo ‹oportebat eum resurgere›. Veritas humanitatis remansit in unitate divi¬nae naturae, licet per sensibilem mortem anima a corpore divisa esset etc. Et quia con¬summata fuit possibilitas moriendi per mor¬tem, igitur etc. Secundum: Quia nostra natura per unionem Cod. lat. Mon. 18712 fol.102v ad divinitatem in Christo ad incorruptibilita¬tem elevata condicionem mortalitatis per mor¬tem exuit et resurrexit, quia alias non fuisset vera etc., tunc nos omnes ‹in virtute› Christi resurgimus, ut dicit Paulus primae ad Corin¬thios 6o. ‹Vita igitur nostra in Christo est ab¬scondita›. etc. Tertium sit secundum progressum evangelii: Quando sensus, imaginatio et ratio, quae sunt tres mulieres fragiles et deceptibiles, vadunt ad inquirendum Jesum, qui est «veritas», et credunt eum occultatum et clausum, et quod non possint tollere clausuram, quae est prop¬ter naturam grossam et lapideam istius sensibi¬lis mundi. Et quando istam infirmitatem fatentur illae potentiae et desiderant lapidem revolvi «ab ostio monumenti», tunc si diligenter respi¬ciunt, «vident lapidem» per naturam intellec¬tualem «revolutum». Et quando sic vident na¬turam illam ‹sedere super lapidem› illum ‹ma¬gnum› audient: «Venite, videte». etc. Et deinde inducuntur in secreta et monu¬mentum et ibi vident angelum ‹cum stola alba›, qui dicit eum ibi non esse. Post hoc vident ‹duos viros› habentes ‹fulgentes vestes›, quorum ‹unus est inferius ad pedes et alius su¬perius ad caput›. Et illi angeli sunt viri in ordine ad mulieres et quattuor gradus intellectuales, quorum infe¬rior ‹sedet Cod. lat. Mon. 18712 fol.103r super lapidem›, quia unitur opi¬nioni rationali. De quo alibi. Et ostendunt eum in monumento secretae nostrae intellegentiae non reperiri comprehen¬sibiliter nisi in signis vestigialibus, quae osten¬dunt omnipotentiam eius, sicut Moyses ad Deum ascendere volens in secretum ‹caliginis›, postquam magnum montem ascendit, intravit, et ibi pervenit ad vestigia pedum eius etc. Et sicut Moyses audivit ibi ‹clangores›, voces, ‹tonitrua›, ita et hic signa terribilia. Et voces intellectuales audientur ostensis signis eum fuisse, sed ‹surrexisse› et ‹praece¬dere› omnes sapientes, etiam Petrum primum seniorum et sapientium, usque ad ‹Galilaeam›, hoc est secundum vim vocabuli ‹perfectam transmigrationem› per exitum huius mundi et raptum ad alium per ‹perfectam transmigratio¬nem› separationis sive mortis. Et quia «ver¬itas» ‹in Galilaea primo aperta fuit›, tunc non est aliud dicere quam: ‹in Galilaea videbitur, sicut dixit›. Hoc est: ibi videbitur, ubi finis coincidit cum principio. Et quamdiu ad hoc non perveniemus, ‹praecedet› nos. Non igitur viderunt mulieres aut apostoli Christum post resurrectionem nisi ut dicente Luca Actuum primo: Apparuit eis «in multis argumentis» et signis. Sed sicut omnem similitudinem, signum vel argumentum ‹praecedit› veritas, ita illa visio, quae hic in ‹Galilaea transmigrationis› Cod. lat. Mon. 18712 fol.103v pro¬mittitur, non est illa visio, qua visione ipsi apostoli viderunt hodie «ianuis clausis» «die sero» in Jerusalem Christum. Nam Jerusalem non est Galilaea. Unde vi¬sio illa, qua Christus apparuit discipulis post resurrectionem, fuit vestigialis et per signa ar¬gumentativa ostensio visionis clarae, quae est beatitudo post transmigrationem ab hac vita; ad quam visionem dicit evangelium discipulos Christi et Petrum perventuros. Petrum dicit, quia ille cecidit per abnegationem a Christo, et quia «flevit amare», hinc reunitus Christo. Quare non nisi discipuli Christi, etiam tales, qui post lapsum redierunt, ad illam claram vi¬sionem venturi sunt.