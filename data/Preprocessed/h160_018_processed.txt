SERMO XVIII Afferte Domino 37r «Afferte Domino gloriam et honorem, afferte Domino gloriam nomini eius, adorate Dominum in atrio sancto eius» Ps. 28. Quia nuper in die natalis explicata aliquan¬tulum genealogia Salvatoris et eius aeterna et temporali nativitate [et] demum audivimus, quo modo propinquis Judaeis pastoribus hoc Ver¬bum se manifestavit, hodie videamus, quo modo nos gentiles e remotis lumine divino cum mune¬ribus duci mereamur ad Salvatorem. Et quia «ipse est Dominus» et «rex magnus super omnem terram», ‹cuius nomen benedic¬tum in saecula›, quem adorant omnes intellec¬tuales eius spiritus, ideo oportet, ut afferamus sibi ut «Domino gloriam et honorem», quia «Pater noster, qui in caelis» est, et afferamus «gloriam nomini eius», quod «sanctificetur», et adoremus eum «in atrio sancto eius», nobis ut donet «regnum» suum. Quare Spiritu Sancto per David nos instruxit: «Afferte» etc. «Afferte Domino» etc. Tres ‹magi ab oriente venientes› ad Christum ecclesiam, quae ex gentilitate Christo unita est, significant. Quare erit prima pars de hac epiphania, scilicet quo modo regi nostro nunc manifestato ut servi fideles «gloriam et hono¬rem» afferamus. Secundo in hac theophania baptismatis Christi, ubi ecclesia Salvatori per matrimonium est con¬iuncta, afferamus «nomini» illi, quod in circum¬cisione est ei ex divina ordinatione et angelica revelatione impositum et hodie in baptismate confirmatum voce Patris, qui dixit: «Hic est filius meus dilectus», «gloriam», quia Jesus, id est «Salvator», vocatur Filius Dei, quod est «gloriosum» et «benedictum nomen in saecula». Tertio in hac bethphania transmutationis aquae in vinum, qua sponsa ecclesia in gustum amoris inebriativum elevatur. Adoremus nunc saltem contemplando «in atrio sancto», quo modo nuper natus in nobis Christus circumcisus muneribus donetur et bap¬tizetur, et aqua in vinum transformetur. PARS PRIMA De epiphania culminis omnis sanctitatis in Christo, et quo modo nos ei servire debeamus Primo praemittatur historia, quo modo se Salvator a principio semper manifestavit per prophetas, semper clarius et clarius. Et de quan¬to plus appropinquabant prophetae ad Chris¬tum, de tanto clarius prophetizabant et sancti¬ores fuerunt, ut Johannes Baptista etc. Et sic post Christum immediate sanctissimi apostoli et discipuli Christum «in universo mundo» praedi¬carunt. Et successive a principio mundi usque in Chris¬tum crevit ecclesia in sanctitate usque ad caput omnis sanctitatis Christum. Et de Christo usque in diem iudicii decrescet sanctitas, quoniam ‹“An¬tichristus Christo contrarius” est fons omnis malitiae et peccati› etc. Et quo modo ex minori apparitione Christi quoad mores et vitam patres nostri de Anti¬christo scripserunt, tunc scilicet esse Anti¬christum in proximo, quia mala multa videbant et tempora peiora quam apud patres suos, sicut quaelibet aetas questa est de suo tempore. Et ex illa ratione deprehenditur Antichristum proximo venturum, quia omnia disponunt se ad mala, et etiam appropinquat iuxta supputatio¬nem aliquorum tempus, quia mundum multi nisi septem milia annorum aetatem dicunt attingere debere, etc. ‹Quando autem Christus natus est in Bethle¬hem›, quo modo pastoribus Judaeis se mani¬festavit, audivimus nuper; et quo modo gentili¬bus regibus, saepe audivistis per historiam etc. Et quia magi gentiles valde remoti a Jerusalem significant peccatores et stella praedicatorem, capiam ergo officium stellae, licet tenebra sim, ad illuminandum et ducendum vos ad Salvato¬rem. Et sicut stella ista ex elementis creata et corruptibilis et insensata nihilominus ostendit Salvatorem, sic verbo praedicationis praelatus, etiam non vivens spiritu. Sed sicut praelatus debet habere condiciones huius stellae, scilicet praecedere, illuminare, viam ostendere, et ibi stare, ubi Christus est, quod est magnum gaudium popularibus, scilicet talem habere praelatum, ita et populares sequi debent illuminationem doctrinae, quaerere et de¬mum invenire. Primo ergo scire debetis, quod, quia Christus est «Dominus dominantium et rex regum», tunc nos servi sui merito debemus ei ‹afferre gloriam et honorem›. «Est enim “dominus nomen potestatis”», iuris¬dictionis «et praelationis, a quo est omnis potes¬tas» in caelo et supra terram. Et ‹est non solum nomen potestatis, sed etiam aequitatis; innocen¬tes defendit, nocentes punit› iustitia mediante. Qualis est Christus, quoniam, ut ait Psalmista, «suscipiens mansuetos» etc. Qui enim dominari cupit, Christum sequatur etc., ‹ostendat potentiam suam in bestias, ut Noe. – Gen. 9: ‘Sit ⌈timor⌉ vester super cuncta animantia’, secundum Gregorium scilicet “bestiales”› etc. Qui est spoliator, raptor, oppres¬sor, qui prece, pretio aut odio iustitiam violat, qui vectigalia recipit et non defendit, qui patrum iura rumpit, qui affectat potius timeri quam amari, qui suis exactionibus colores falsos pro causis apponit, non dominus, sed tyrannus dici debet. Cum autem Dominus noster ‹non sit acceptor personarum›, sed iustus creator et redemptor, «pius et misericors» pater, qui licet ut pius pater nos castiget et sub magistris constituat et nobis intercise durus appareat, tamen haec om¬nia, ut proficiamus et in virtutibus nutriamur et demum in mensa sua secum epulemur. Ergo illum Dominum merito nos servi ut fideles et iusti servi honorare debemus. ‹Tria sunt servorum genera, quidam renativi, in servitute nati›, sicut omnes infideles non renati; sunt ‹servi empticii›, sicut christiani pec¬catores, et sunt ‹conducticii› boni christiani vo¬luntarie servientes: Ad Rom. 12: «spe gaudentes 37v et Domino servientes». Si volumus esse boni servi, non simus voraces, ebriosi, fures, remissi, otiosi, pigri, somnolenti, domino contrarii, praesumptuosi: Luc. 12, Matth. ⌈20⌉, Joh. 14, II Reg. 19, ubi de illis. Et sunt similes tales servi rhinoceroti. Job 39: ‹Numquam vole[n]t rhinoceros servire tibi›, quasi diceret: Tales protervi similes sunt rhino¬ceroti, qui numquam iugo subicitur et ad domes¬ticam servitutem nullo artificio subiugatur. Non quaeramus lucrum proprium plus quam domini, non expendamus incaute commissa bona, non simus importuni gratiam a Domino petendo! Non credamus nobis multa deberi, sed omnia <nos> ex gratia habituros. Non simus contentiosi, maledici, ⌈litigiosi⌉, fraudulenti, insi¬diosi! De quibus Phil. 2, Eccl. ⌈4⌉, Matth. 21, Prov. ⌈29⌉, IV Reg. ⌈29⌉, I Reg. 25. ‹Proprium est servilibus personis dominos contemnere›; et si in benignitate nutriantur, contra eos solent superbire; si duriter tractantur, plus oboediunt ex timore, non tamen plus amant, etc. Sed simus ‹boni servi dociles, ingeniosi ad intelligendum, humiles et obsequiosi ad oboedi¬endum, hilares et solatiosi, affabiles et gra¬tiosi ad alloquendum, viriles et animosi ad ad¬versarios domini impugnandum, fideles et in¬dustriosi ad bona domini dispensandum. De qui¬bus Is. 52, Luc. 12, Is. 49, I Reg. 17, Luc. 19›. Et ita simus servi fideles, ut cum timore et amore semper in factis nobis per Dominum com¬missis vigilemus ‹rationem reddituri›, etc. Et quia specialiter spectat ad servos, ut sint reverentiosi, habere debemus reverentiam ad Dominum nostrum et ad cuncta [sua] mandata et ad imaginem eius creata<m>. Et ‹primo Dominum nostrum semper reve¬reri, secundo angelum nostrum, in cuius con¬spectu, ut dicit Bernardus, erubesce agere, quae in hominis praesentia non ageres. Habe¬amus in reverentia loca sacra, quae terribilia sunt. Gen. 28. Item homines. 1 Petr. 2: “Omnes honorate” etc. “Subiecti estote omni humanae creaturae propter Deum!” Et secundum Paulum: “hono¬re invicem praevenientes”. Et specialiter in homine debemus Dei ima¬ginem honorare. Si imagini beatae Virginis honor exhiberi mandatur, fortius imagini Tri¬nitatis, quae in homine est. Et honorandi sunt homines propter angelos eis ad custodiam deputatos. Matth. 18. Item propter naturam humanam divinitati unitam, servi contemnendi non sunt. ⌈Crispianus⌉: Qualem cupis erga te Deum esse, talis esto ipse erga servum tuum! Seneca: “Cum inferiori sic vivas, quemadmodum tecum vis superiorem vi¬vere!” Eccli. ⌈23⌉: “Si est servus fidelis, sit tibi sicut anima tua, quasi fratrem sic tracta!” Non spernas peccatores, quia <peccator> sanctus fieri potest. Deut. 23: “Non abomineris Idumaeum, quia frater tuus est!” Tamen exsi¬stentes bonae vitae praecipue honorandi sunt, cum Deo attineant omni genere parentelae. Matth. 12: “Qui fecerit voluntatem Patris mei, qui in caelis est, hic meus frater, soror et mater est”. In iustis honoratur Deus, quia in eis ha¬bitat. Nec pauperes despiciendi, quia quod eis exhi¬betur, Deo exhibetur. Et licet omnes homines sint honorandi propter Deum, magis tamen do¬mini et praesidentes. 1 ⌈Ad Cor. 15⌉. “Omnis anima” etc. – Ad Rom. ⌈16⌉; Ad Col. 3 etc. Et adolescentes debent honorare senes. Lev. 19: “Coram cano capite consurge et honora personam senis!” I Ad Tim. ⌈4⌉. Et Seneca: “Cum veterano parcius agendum est”. Viri sunt honorandi ab uxoribus. I ⌈Ad Tim. 3⌉: “Mulieres subditae sint viris suis!” Et ibidem, ut subditur tunc: etiam viri debent honorare mulieres. Unde Dominus non de pede viri, sed de costa formavit mulierem, ne contemneretur. Mulier oboedire debet viro ut capiti. Unum de¬bet in coniugio esse caput, ut sit pax. Licet enim duae sint manus et duo pedes in homine, unum tamen est caput. Si essent duo capita, tunc esset discordantia; unum vellet ire a dextris, aliud a sinistris, etc. Honorandi sunt parentes spirituales et carna¬les. Exod. 20: “Honora patrem” etc. Et talis honor debet esse verbo et rebus. Numquam enim in angustia tanta sis, quod obliviscaris pa¬rentum, sicut Christus in cruce matrem Johanni commendavit. Item infideles illam curam ha¬bent. I Ad Tim. 5: “Si quis suorum et maxime domesticorum curam non habet, fidem negavit, et est infideli deterior”. Grues parentes depi¬latos nutriunt. Et sicut tu facis tuis parentibus, ita fiet tibi. Exemplum de quodam, qui bona omnia dedit filio, etc.›, vide in Summa de vitiis, etc. ‹Eccli. 3: “Qui honorat patrem suum, iucun¬dabitur in filiis et in die orationis suae exaudie¬tur”. Et ibidem: “Qui honorat patrem suum, vita vivet longiore”. Idem: “Honora patrem, ut veniat tibi benedictio”, etc. “Benedictio <patris> firmat domos filiorum, et maledictio matris eradicat fundamenta”. Exemplum de Cham, qui patrem irrisit, et Absalom David expulit, et de pueris, qui Elisaeum irriserunt› etc. Cum ergo ista honoris praecepta in omni statu servaverimus, tunc Dominum in se et suis hono¬ramus, et ei afferimus aurum cum regibus, in quo recognoscimus eum ‹regem immortalem›, incorruptibilem et cunctipotentem etc. Et hoc de primo. Etc. PARS SECUNDA De theophanici et de blasphemia, quae est peccatum maximum «Afferte» itaque huic ‹magno regi super om¬nes deos›, ‹qui non repellit plebem suam›, ‹in cuius manu sunt omnes fines, et montium alti¬tudines ipse conspicit›, «afferte» itaque «Do¬mino patriae gentium gloriam et honorem», quo¬niam «ipse est Dominus Deus noster, et nos populus eius et oves 26r pascuae eius», etc. Quia iam dictum est, quod Domino Deo nostro gloriam et honorem afferre debemus, recte subiungitur: «Afferte gloriam nomini eius!» Si enim praeceptum est nobis ‹magni¬ficare Dominum›, et similiter est praeceptum, ut «exaltemus nomen eius in id ipsum». Primo videamus, qui sint principaliter glori¬ficantes, et qui non. Glorificantes sunt, qui credunt fide formata in nomine eius; quo modo vivunt vita vera, dant gloriam ‹viventi in sae¬cula› etc. Non glorificantes sunt mali servi peccatis et ‹tenebris mortis› involuti. Inter quos pessimi et minus glorificantes sunt infelicissimi blasphemi. Unde de illis parvum praemittam. Et ‹est secundum Augustinum blasphemia, ‘quando attribuitur Deo, quod ei non convenit, vel nega<tur> ei convenire, quod convenit, vel usurpa<tur>, quod Dei est’›. ‹Et potest dupliciter considerari, quia quae¬dam est cordis, ut legitur in Vitis Patrum de quodam, quem vexabat spiritus blasphemiae›. De quo in Summa de vitiis. ‹Ingerit enim se aliquando blasphemia in cogi¬tatum absque delectatione ex inspiratione Sa¬tanae vel ex frequenti timore offensae divinae, sicut homini exsistenti in loco solitario tenebroso timor, velit nolit, adducit terribilia ad cor, et nimius amor matris ad filium eum ad memo¬riam reducit, quando mortuus est. Et quandoque diabolus sciens convicia Deo displicere loquitur in homine, homine audiente, blasphemias; et illa est blasphemia diaboli, non hominis. Et talis blasphemia non inficit hominem, sed dicat homo: Blasphemia tua, Satan, tecum sit etc., quoniam homini non placet. Ideo remedium est contemp¬tus huiusmodi blasphemiae et parum appretiare tales cogitationes et se multum occupare›, etc. Alia est ‹blasphemia oris›, cum quis dicit iuxta praemissa tria puncta, etc. Et hic de blasphemia oris praesertim loqui intendo, ‹quando quis ver¬bum contumeliosum emittit contra Deum volens se vindicare de Deo et nominat membra non no¬minanda›. Et hoc peccatum ideo est maximum, quia blas¬phemus habet pessimam intentionem, quia diri¬gitur in Deum, et cum lingua perforat Deum et eius matrem. Ita malignam intentionem neque Judaei habuerunt neque habent haeretici, quia credunt se non delinquere. Et blasphemus scit et credit et facit, etc. Et nullum est peccatum, quod ita dirigatur in Deum, nec luxuria nec ava¬ritia, etc. Secundo ex eo maximum, quia homo minus ad hoc peccatum inclinatur et iuxta parvitatem inclinationis mensuratur peccatum. Act. 7: «Con¬tinuerunt» omnes «aures» etc. Et Matth. 26 etc. Tertio, quia plus comprehendit quam aliud peccatum, quia Deum. Et quia Deus optimus, ergo pessime contra Deum delinquitur. Item quarto, quia nobilissimum offendit. In¬iuria enim secundum personam, in quam delin¬quitur, ponderatur. Et ideo tenet Thomas, quod est maius peccatum quam hominem interficere (IIa/IIae q. 13), quia blasphemator peccat ‹contra praeceptum primae tabulae, et hoc maius quam contra praeceptum secundae tabulae›, maius in personam Dei spiritualiter quam extra corpora¬liter. Quinto est maxima malignitas. Si patri et matri maledicere est poena mortis et ‹qui dixe¬rit fratri suo: Fatue, est poena mortis gehennae› (Matth. 5), «Qui maledixerit» etc., ergo blasphe¬mus dignus est morte corporali et spirituali. Sexto ex maximo despectu, quia Deus despi¬citur. De haereticis «Vergentis». Si regi male¬dicere est poena capitis (Codice: «⌈Ne⌉ quis imperatori maledixerit» leg. 1), fortius dicitur de blasphematore. Et est unum delictum blasphemia in Deum et sanctos, quod aequaliter punitur (In Authen¬tica: «Ut non luxurietur contra naturam» etc.) propter unionem cum Deo. Anima enim sine corpore laedi non posset propter unionem; sic ibi. Item est maxima ingratitudo. Deus qui dedit tibi linguam ad maxima commoda, tu in eius contumeliam ea uteris. Item hoc peccatum ‹distinguit filios Dei a filiis diaboli›, quia ‹blasphemia est linguagium inferni›, etc. Quare audientes has voces diabolicas debent obturare aures, nominare Jesum, oscu¬lare terram, signare se signo crucis, percutere pectus et multum in occulto redarguere. Et pessimus homo in blasphemia cognoscitur, quia cantavit canticum diaboli patris sui. Et quia tantum est peccatum, tunc omnes creaturae maledicunt blasphemo, quia omnis creatura cog¬noscit suum Creatorem et eum laudat eo dempto. Quare ut inimicum Dei merito ei maledicunt, et propter hoc corporaliter, spiritualiter et aeter¬naliter punitur (De maledicis cap. 2). Et Deus punit hoc peccatum plus aliis visibi¬liter, ut in puero, de quo Gregorius in Dialogo, et in milite in Francia, qui blasphemando cecidit in morbum caducum et tertio die a diabolo suffocatus. Et quidam ducens faenum blasphe¬mando igne exstinctus est. Et quidam blasphe¬mando oculum virginis Mariae perdidit oculum; blasphemavit pedem et perdidit etc. Quidam blasphemus volens sagittare Deum emisit sagit¬tam, quae tribus diebus in aere fuit et rediit sanguinata cadendo super blasphemum, cuius animam diabolus habuit. In territorio Mediola¬nensi quidam in medio sociorum blasphemans captus a diabolo, ductus in aerem, spoliatus vestibus et ad infernum portatus. Et Romae quidam blasphemus ad fenestram per diabolos est suspensus. In Mediolano quidam blasphemus a diabolo publice visus est portari. Item Florentiae in loco eremitarum habetur denarius cum ima¬gine Virginis, quem quidam blasphemus, famu¬lus comitis Hugonis, percussit et sanguis exivit, etc. Et sciendum: Qui non diligit Deum, blasphe¬mum patitur; et qui non corrigit, dum corrigere habet, periet cum blasphemo, etc. PARS TERTIA De “bethphania”, id est de “transmutatione aquae in vinum”, et per quam contemplationem haec fiat 27r Tertio modo videamus de opere bethphaniae, scilicet transmutationis aquae in vinum, quo modo scilicet nos aquani et insipidi et frigidi in rubeum et ardens vinum transmutemur. Et hoc fiat per contemplationem myrrhae, ut vita nostra sepeliatur in Christo exuendo veterem ho¬minem, etc. Nuper apud praesaepe Domini per contem¬plationem stetimus et vidimus novum infantu¬lum in praesaepio. Et quia anima nostra tunc christiformis facta, necessario per octo dies [se] ad circumcisionem, ut jesuana fiat, cum Christo crescit: Prima die crescit per mortis meditatio¬nem. Secunda die crescit meditando «tempora¬lium fluxibilitatem». Tertia die crescit, dum ‹dis¬pendia meditatur, quae consequitur ex eo, quod nimium inclinatur ad commoda sui corporis›. Quarta die crescit, dum «machinamenta diaboli» varia, «quibus homini insidiatur», meditatur. Quinta die crescit, dum pensat «animae suae miserabile exsilium, quae mole corporis ita oppri¬mitur et per varias rerum species ita distrahitur et per earum desiderium ita ardenter ad bona in¬fima inclinatur, quod difficulter se potest erigere ad caelestia libere appetenda». Sexta die crescit, dum ‹cognoscit, quantum Deo arrogantia displi¬cet, propter quam angelum exclusit a caelo et hominem a paradiso›. Septima die crescit in meditando, quo modo ‹gratia divina sit tantae efficaciae, quod hominem in omnibus suis actibus divino beneplacito con¬format et suas operationes quadam deiformitate illustrat. Et tunc cognoscit se ad omnia ex se invalidum›. Octava die crescit, dum meditatur «divinae bonitatis ubertatem et opulentiam, quae tantae est suavitatis, quod omnem mentem ip¬sam degustantem trahit in quandam insipidita¬tem et taedium omnis transitoriae delectationis». Et cum ita octo diebus in nobis Christus cre¬vit, tunc anima incipit se circumcidere, ut jesu¬ana fiat et penitus salvata remaneat: ‹circumci¬dendo primo se cultello providentiae per sen¬suum exteriorum custodiam; proficiendo: cir¬cumcidendo se cultello iustitiae per boni operis fervidam instantiam; tertio perficiendo: cultello sapientiae per internae ordinationis usum et per¬manentiam›. Et cum ita circumcisa est tribus aliis diebus, per caritatem fervidam duodecimae diei comprehendit se, ‹postquam consummati fuerunt octo dies›, jesuanam esse. Unde tunc se facit regem orientalem, scilicet novum: exeundo Saba, scilicet tenebrositatem, faciendo regnum suum mundum et pacificum et salomonicum Adoniam ‹oculorum concupiscen¬tiam› interficiendo et Abiathar ad mortem dam¬nando, si Jerusalem exiverit, id est ‹concupis¬centiam carnis› restringendo et damnando, licet interfici non possit penitus, et Joab ‹vitae super¬biam› occidendo ad instar Salomonis, qui Ado¬niam fratrem et Joab principem interfecit et Abi¬athar sacerdotem damnavit. Et tunc stella gratiae duce ducetur infallibiliter per vias Domini veras, si se humano subsidio non committit, sed firma spe divino adhaeret; et veniet ad Dominum Jesum, Deum et homi¬nem, quem inveniet in se ipso humiliter in Ju¬daea confessionis, ‹in domo panis› infinitae dulcedinis; et offeret ei fidem firmam, incorrup¬tam, auream, immaculatam et inputrescibilem, spem thurificam aeternae retributionis exspecta¬tae gloriae et myrrham caritatis fortissimae usque in mortem numquam defecturam, per quam in aeterna gloria dulcissimo ut dilectus adoptivus coheres Jesu Salvatori, Domino, ‹primogenito› ‹heredi universorum› feliciter adunetur, etc. Et sic complebitur tertium membrum adorati¬onis, cum ita intraverimus atria eius cum hostiis et ‹adoraverimus in sancto atrio› purgati, cir¬cumcisi et mortificati et myrrhati; et tunc uncti et christianizati intrabimus «sancta sanctorum» «aeterna redemptione inventa», ut simus jesuani in aeterna gloria, ad quam nos perducat, qui vivit et regnat etc.