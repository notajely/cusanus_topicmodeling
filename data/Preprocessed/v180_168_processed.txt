Cod. Vat. Lat. 1245 fol.59vb «Pax hominibus bonae voluntatis.» Angelus hominibus annuntiavit pacem, neque haec annuntiatio alia est quam Jesum esse na¬tum. Nam ipse est quies et pax perfecta. Quando consideras quo modo finis est prin¬cipium et ultimum ibi, ubi intentio est exsecutio, tunc incipis videre pacem. Artifex operans prop¬ter finem habet finem in intentione, et omnem laborem adhibet, ut efficiat id quod intendit. Sic finis est causa causarum, quia quod efficiens et forma causant, habent a fine. Qui igitur talis fo¬ret artifex, quod eius intentio foret simul et ex¬secutio, hic per intellectum concipientem pro¬duceret simul in esse conceptum. In illo Alpha et O, principium et finis coinciderent. Haec coincidentia in se considerata esset pax tricausalis unitatis. Nam efficiens, formalis et fi¬nalis esset causa una et trina. In efficiente enim, si recte conspicis, Cod. Vat. Lat. 1245 fol.60ra ibi reperies finalem et for¬malem. Sic in formali efficientem et finalem, et in finali formalem et efficientem – sicut intellec¬tus, extra quem nihil esse posset, quia non potest esse locus, quem non ambiat infinitus intellectus, hic intellectus intelligendo se est efficiens, formalis et finalis, neque efficit neque format neque in¬tendit aliud quam se. Et quando illum consideras efficientem, in ipso vides formam et finem, et quando consideras formam ab efficiente geni¬tam, in ipsa vides efficientem et finem, et quan¬do vides finem seu intellectionem procedentem ab efficiente et forma, in ipsa intellectione non potes non videre efficientem et formam. Unde haec pax, quae triunitas, est locus eius et habitatio, quam Propheta dicit esse in mon¬te Sion sive in altitudine speculationis. Et hic est Deus, quem etiam gentilis Aristoteles tricausa¬lem atque cum hoc unam simplicissimam vidit causam, sine qua nihil subsistere potest. Expri¬mit autem Plato tricausale principium in Epistula per triplicem modum essendi rerum in ipso, prout ipsum intelligunt magis docti. De quo alibi. Hoc solum pro nunc dixisse volo pacem ab¬solutam esse, in qua solum reperitur Deus trinus et unus, quia Deum esse pacem non est nisi ipsum esse unitrinum principium. Et hoc nunc sic sufficiat. Dico igitur pacem divinam esse, sine qua ni¬hil subsistere potest. Nam quod omnia, ex qui¬bus sunt creaturae, ad se invicem pace vinculen¬tur, ut quietentur et subsistant, est necessarium. Pax autem videtur esse unio. Pax enim unit, et medio aliquo unio fit, et illud medium est, in quo quietantur extrema. Unde pax nexus esse videtur, per quem centraliter omnia nectuntur, ne defluant. Pacificator mediator dicitur. Motus non est nisi quies. Nam in motu non reperitur nisi quies; sic in tempore non nisi nunc. Et ita considera, quo modo pax non potest esse pura nisi ut est ipsa per se et divina, et non potest esse quicquam expers pacis, et res inquantum subsistit, intantum de pace participat. Non potest pax non desiderari, quia sine ea nihil subsistit. Pax videtur unio circumferentis ad centrum, et locus pacis et quietis est centrum. Non potest pax videri nisi in coincidentia extremorum, et locus pacis est medium. Substantia non videtur neque in forma, quae dat esse, neque in materia Cod. Vat. Lat. 1245 fol.60rb subiectiva, sed in centro nexus quietis, pacis seu mediationis. Veritas stabilis et permanens non est extra pa¬cem. De medio pacis, per quod videtur stabilis veritas, non est scientia. Nam mens dum utitur hoc pacis medio, in omnibus verius intuetur. Omnes, qui de veritate eleganter scripserunt, quanto praecisius potuerunt, varietatem opinio¬num ad pacis medium reduxerunt. Videntur igi¬tur omnes scientiae non esse nisi modi expri¬mendi visionem pacis. Sic in moralibus virtus mediatio et pax est. Pax videtur caelum beatorum. Nam recte dic¬tum est «medium tenuere beati». Multa quaerit philosophus, per quae ad veritatem ascendat, cui multae oppositiones occurrunt. Et quamdiu versatur in oppositis, nundum pacem vidit. Sed veritatis locus pax est, quae nulla ratioci¬natione attingitur, sed ultra oppositiones tam¬quam omnem sensum et rationem exuperans videtur. Novem accidentia sunt in circumferentia pa¬cis, et pax est in centro. Locus substantiae est pax. Quanto res stabiliorem pacem participat, tanto nobilior. Unde de pace sicut de bono et vita considera. Ait Apostolus: ‹Prudentia spiritus pax et vita.› Sapientia igitur in spiritu est pax eius et vita. Unde aeternam vitam dicimus requiem aeternam. Unio deitatis cum humanitate est suprema pax. Nam est unio pacis seu requiei aeternae. Infinita pax omnia ad se convertit et in se unit. Pax Dei est cum omnibus, sine qua nihil esse potest. Sed non omnis spiritus est cum Deo, quia liber spiritus secundum motum libertatis potest accedere et recedere a pace. Nascimur «filii irae» secundum Paulum, et per fidem in Christo reconciliamur Patri pacis et auctori. De hac pace Christi considera quo modo sic praeordinatum est ab initio, ut esset mundus unus et omnia in eo, cuius finis esset Christus. Deus omnia propter semetipsum operatus est, ut notas faceret divitias gloriae. Et hoc quia bo¬nus. Boni enim natura sic se habet, quod est sui ipsius diffusiva, quia se multiplicare appetit, quia bonum. Hinc se multiplicat, ut attrahat in com¬munionem suae bonitatis non bona. Et lux est bona. «Vidit Deus lucem quod esset bona» etc. Lux igitur quia bona, se diffundit et Cod. Vat. Lat. 1245 fol.60ra non lucida ad se convertit. Omnia autem quia bona, se diffundunt et suas similitudines multiplicant, ut patet in mul¬titudine specierum et experimur in speculis. Creavit autem Deus naturam magis suae bo¬nitatis participem, scilicet intellectualem, quae in hoc, quod habet liberum arbitrium, est creatori similior et est quasi alius deus. In ista natura Deus voluit magis ostendere divitias gloriae suae. Videmus enim quo modo intellectus om¬nia ambit et assimilat et artes de se exserit assi¬milativas, ut est fabrilis et pictoria etc. Ista na¬tura intellectualis capax est Dei, quia est in po¬tentia infinita. Potest enim semper plus et plus intelligere. Unde intelligere est intra se colligere. Colligit enim haec natura intra se omnia et ambit universa. Et quia est libera potentia, potest fieri melior. Nulla natura alia potest fieri melior ex se, sed est id quod est sub necessitate, quae ipsam sic tenet. Sola intellectualis natura habet in se principia, per quae potest fieri melior, et ita Deo similior et capacior. Unde intellectualis lux est melior omni luce, quia omnia penetrat et est ut radius lucis aeter¬nae sive solis iustitiae. Haec natura est finis crea¬tionis, quia omnia propter Deum. Sed videre Deum et gustare ipsum nulla potest nisi intellec¬tualis. Illa sua natura se ipsam elevare potest, ut videat et intra se colligat quidditatem rerum, in quibus intuetur effluxam bonitatem Dei, quae est quidditas quidditatum. Quare inspiravit Deus hoc spiraculum in creaturam, quam gradatim de nihilo per sex gradus ad se elevavit per com¬municationem bonitatis suae, ut sic fieret creatu¬ra capax huius spiraculi, in quo est vis libera assimilativa sicut essentiativa in Deo. Hic spiritus intellectualis in Adam iunctus sensualitati non conservavit imperium nobilitatis suae, sed licentiavit sensualitatem seu animalita¬tem, quam sub imperio habuit tempore innocen¬tiae, et dissolutus est ordo, et rupta est pax, et orta est repugnantia, et cessavit influxus ratio¬nalis spiritus ut rationalis in animalem et divini spiritus Cod. Vat. Lat. 1245 fol.60va in humanum, quia oboedientia, per quam fit influxus, non servabatur, quando lex non curabatur et praeceptum pro nihilo habe¬batur. Et quia lumen, quod influitur in spiritum humanum a spiritu Dei, est lumen vitae – inspi¬ravit enim «in faciem eius spiraculum vitae» –, ideo spiritus illius, qui non fuit sub influentia vitae rationalis naturae, factus est ignorans et te¬nebrosus. Nam vita spiritus est prudentia et sa¬pientia et veritas et virtutes immortales. Venit itaque Jesus, hoc est verbum illud, quod dixit «Fiat lux!» et inspiravit vitam in spiritum, ut esset viva Dei imago, quae semper se posset fa¬cere magis similem Deo. Et iunxit se intellectuali humanali naturae, et facta est pax et redintegrata linea influentiae etc.