Cod. Vat. Lat. 1245 fol.49vb Promisi hodie aliquid dicere de praeparatione ad communionem. Exigit enim tempus, ut sic faciam. Nam sicut ecclesia canit hodie in primo responsorio, quo modo ‹quinto decimo die pascha erit›, et quo modo ‹isti sunt dies, quos observare debemus› etc. Docemur ex evangelio nos animam habere, quae «ex Deo» est, et si illa secundum genealo¬giam uti «ex Deo» est, reperitur ‹audiens verba Dei et servans, non morietur in aeternum›. Consideremus igitur bene quo modo evange¬lium loquitur: «Qui ex Deo est, verba Dei audit.» Nam non loquitur, nisi de anima, quae solum potest verba audire. Aures autem vocem audi¬unt. Sicut igitur anima, quae audit verba, non est ab alio quam a Verbo immediate, tunc ‹anima› ipsa est ‹immortalis et incorruptibilis›, sicut om¬nia videmus semper esse, quae ‹immediate a Deo creata› sunt, ut ‹caelum, terra, elementa› etc. Deus per verbum suum creat. Verbum eius ars eius est. Creat igitur per artem animam artis capacem. Unde anima, quae est ipsa capacitas artis, mensurat omnia, scilicet tempus et motum et quidquid est. Non est igitur temporalis, quae supraponitur tempori, quod mensurat. ‹Omnis enim artifex producit opus suum meliori modo quo potest. Sic potentia infinita producit opus sine fine, finita cum fine. Quare quidquid a Deo mediante creatura finita producitur, quae non potest habere potentiam infinitam, habet finem, ut homo ab hominibus productus est mortalis, et ita de plantis› etc. Item creatura, quae potest Deum diligere et colere iustitiam et veritatem et virtutes immorta¬les, potest etiam a Deo diligi immortaliter. «Ego diligentes me diligo.» Et quia dilectio ‹non solum in voluntate sed operis exhibitione debet osten¬dere benevolentiam›, boni autem in hoc mundo opprimuntur et eis ostendi non potest benevo¬lentia immortalis, igitur in mundo incorruptibili eis ostenditur. Item «iustitia Dei requirit, ut fiat retributio meritorum». Quo modo fieret illa ei, qui eligit mori pro iustitia, si moriendo secundum hunc mundum foret penitus extinctus? ‹Est autem anima spiritualis substantia non habens contrarium in corpore ut in carcere seu ut nauta in navi, quae non corrumpitur carcere vel navi corrupta. Cod. Vat. Lat. 1245 fol.50ra Ideo dixit David: “Educ de carcere animam meam, ut confiteatur nomini tuo.” Corpus est instrumentum animae, sicut martellus artis fabrilis, quae martello destructo non perit, ut Aristoteles exemplificat dicens: ‘Si senex haberet oculum iuvenis, videret ut iuve¬nis’›, et experimur per beryllos animam non se¬nescere, sed membrum etc. ‹Anima est in cor¬pore sicut lux solaris in aere, quae etsi deserat aerem, non tamen solem. Sic non perit anima vegetativa sicut ignis in carbone, sensitiva sicut <lux> in candela, rationalis ut radius in aere.› ‹Adhuc videtur operationem animae non sub¬esse tempori. Res cognoscitur per suam opera¬tionem: Unde operatio temporalium est tempo¬ralis, sicut corpus temporale temporaliter mo¬vetur, ut volens ire Romam ambulat per dies plures. Operatio autem animae est sine tempore, ut experimur nos cogitare et concipere subito ultra mare nos esse› etc. ‹Homo positus in medio inter superiorem an¬gelorum naturam et animalem inferiorem. Est enim super omnia animalia›: «Omnia subiecisti» etc. «Minuisti eum paulo minus ab angelis.» etc. ‹Medium autem sortitur naturam utriusque, ut in omnibus experimur. Quare secundum spiritum ra¬tionalem est naturae superioris incorruptibilis› etc. Ex his et aliis persuaderi potest animam im¬mortalem, quia est immediate a Deo. Et quia sic est, tunc, cum non sit a se ipsa, non potest ipsa in se subsistere. Sicut radius solis non potest esse in se abscisus a sole; pascitur igitur conti¬nuo influxu solis. Sicut igitur nubes elevantur a terra, per quas impeditur influxus claritatis so¬laris radii, sic ex animalitate terrea, quae ex Adam, oriuntur tenebrae obfuscantes rationem, quae sunt peccata; et est varietas peccatorum sicut nubium: una enim plus densa quam alia. Ventus autem, qui est spiritus, oritur in aere et aut resolvit nubes in pluviam aut expellit. Sic et in animam venit spiritus purgans et resolvens densitatem nubium aut subito expellens, ut ra¬dius solum subsit sine impedimento soli; tunc enim vivit sub claro influxu principii sui esse. Hic autem spiritus datur per Verbum. Nam fides est, per quam recipit anima fortitudinem pur¬gandi se et pellendi densitatem. Et ardor, qui in anima oritur ex conceptu, Cod. Vat. Lat. 1245 fol.50rb qui ex fide est, vo¬catur caritas ‹operiens multitudinem peccato¬rum›, sicut gutta olei immissa papyro vel perga¬meno denso facit, quod tollitur opacitas et oritur claritas. Ad hoc igitur nunc tendere debemus, quod purgetur anima de opacitate, ut possimus sub influentia ‹solis iustitiae› recipere pastum vitae in die Paschae. Est autem eucharistia sacramen¬tum, in quo fide attingimus cibum vitae. Oportet igitur, si ratio debet cibari vitaliter, quod ipsa appetat cibum. Non autem appetit cibum nisi famescens. Unde non credentes cibum esse il¬lum non appetunt. Quare pueri, qui discretio¬nem non habent inter cibum rationis et cibum corporis, nec Judaei vel infideles capere possunt istum cibum, qui solum per intellectum fide for¬mata capitur. Fides enim est ut vis digestiva, qua non existente nihil operatur cibus. «Famelici» autem solum delectabiliter pascuntur. Neque alii vita illa pasci possunt, quae est delectatio et lae¬titia, quam qui famescunt, et sunt illi, qui omni amore alieno et appetitu corrupto carent. Ap¬petitus corruptus tollitur sublata materia peccan¬te, de qua ortum habet. Unde si sentis in te non nisi famem veritatis et iustitiae, tunc cibus vitae animae erit tibi conveniens. Signum autem istius famis est, quia frequentas omnia loca quaerendo semper id, quod appetis, sicut famelicum animal quaerit gratum pastum cir¬cumeundo. Quare saepe et sollicite et laetanter quaerere magistrum, qui te instruat de veritate frequentando sermones etc., signum est te vere famescere et habere appetitum rectificatum. Et quando vis experiri in te, an fames sit magna, vide quid faceret famelicus homo, ne fame moreretur. Nihil enim ille praefert cibo. Omnia venderet, ut emere possit cibum vitae. Si sic ‹esuris et sitis iustitiam›, quod omne id, quod non est iustitia, paratus es dare, ut ius¬titiam assequaris, beatus es, quia tales, ut ait Veritas, ‹saturabuntur›. Quamdiu hoc non fu¬erit, adhuc non plene famescis. Oportet igitur purgare et evacuare melius, quousque eveniat talis fames.