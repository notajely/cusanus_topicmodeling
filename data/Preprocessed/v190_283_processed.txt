270ra «Sublevatis oculis in caelum dixit: Pater, venit hora, clarifica Filium tuum, ut Filius tuus clari¬ficet te»; Iohannis 17o. Audistis alias, quomodo clarificare est glori¬ficare. Christus in sermone post ultimam cenam ostendit apostolis quomodo in mundo pressuram et in ipso pacem essent habituri et confortando eos aiebat: «Confidite», quia «ego vici». Unde intelligere ex hoc debemus Christum esse victoriam mundi. Qui igitur vult habere pa¬cem et a pressura mundi liberari, necesse est quod ad Christum confugiat victorem mundi. Et ille ad Christum recurrit, qui mundum derelin¬quit. Mundus est sensibilis vita. In sensu est 270rb adversitas et pressura, in veritate pax. Qui scit veram vitam esse in intellectuali na¬tura, quae sola est veritatis capax, ille scit quod interior homo intellectualis, si induit veritatem, quae est aeterna, habet immortalem vitam. Intel¬lectus enim in veritate est in caelo suo et para¬diso deliciarum; nam in veritate vivit delectabili¬ter, et veritas est pascentia vitae eius. Intelligere enim est ei vivere, et intelligere non est nisi veritatem apprehendere, et hoc est cognoscere. Sicut videre est vivere visui exteriori, sic intelli¬gere est vivere intellectui. Visus si clare et lim¬pide videt visibile, est in caelo suo et paradiso et nihil plus appetit, quia ibi deliciatur vitaliter. Sic de intellectu quoad veritatem. Intellectus autem qui est de mundo isto, sci¬licet qui se putat hic vivere in sensibilibus, pa¬titur oppressiones et adversitates, quia nihil est permanens et nihil pascit immortalem intellec¬tum nisi immortale. Temporalia igitur et caduca opprimunt intellectum. Unde quando intellectus se putat per sensum apprehendisse vitam suam, in qua deliciatur, quando postea experitur ‹figu¬ram huius mundi› et concupiscentiam eius prae¬terire, tristatur reperiens se deceptum. Si igitur vult gaudere in pace, oportet quod sensibilia pro nihilo habeat, et si habeat, sine affectione sit ad illa, ut habeat et non habeatur, ut si divitiae affluant, cor non apponat. Ille in¬duit Christum victorem mundi, qui veraciter Deum mundo praefert. Talis dicit uti Petrus: ‹Oportet plus oboedire Deo quam hominibus.› Unde hic pacem habet, quia mori est ei vivere. Sequitur: «Haec locutus est Iesus et suble¬vatis oculis in caelum dixit: Pater, venit hora, clarifica Filium», «ut Filius tuus clarificet te.» Nota hanc coincidentiam: Pater clarificat Filium, et hoc est Filium clarificare Patrem. Clarificare, ut infra dicitur, est manifestare. Pater creator non fuit mundo cognitus; nam «nemo vidit» ip¬sum. Cognitio praecisior huius mundi est in vi¬sione. Sed visus non potest attingere nisi cor¬poralia et visibilia sensibilia. Creator autem nihil horum est quae creavit. Sensibilia creata sunt; tam visibilia quam invi¬sibilia creata sunt. Nihil igitur omnium est Deus, sed Filius Dei Patris 270va manifestat ipsum. Filius enim est manifestatio Patris. Sed hoc nequit fie¬ri, nisi Pater manifestet Filium. Unde Deus Pater, qui operatus est per Iesum opera divina, manifestavit in ipso esse virtutem creatoris, quae non est nisi ubi est essentia. Vir¬tus igitur quae in operibus miraculosis Christi apparuit, manifestavit in Christo virtutem esse coessentialem Patri. Deus igitur Pater Iesu os¬tendit in virtute, per quam Iesus divina opera operatus est, ipsum esse suum Filium, et Filius manifestavit in ipso esse Patrem omnipotentem. Christus igitur clarificari seu manifestari petit a Patre, non ut quaerat gloriam suam et glorietur se esse Filium Dei, sed ideo, ut glorificetur Pa¬ter. Finis igitur creationis et incarnationis est gloria Dei Patris, uti de hoc alias audistis. Sequitur in littera: «Sicut dedisti ei potestatem omnis carnis, ut omne quod dedisti ei, det eis vitam aeternam.» Intellige Christum petivisse a Patre clarifica¬tionem ad finem, ut posset proficere; nam Pater dedit ei potestatem omnis carnis seu hominis. In eo enim quod ipse factus est homo, in eius po¬testate est omnis homo; nam potestas divina si fit homo, in se habet omnia humana. Et quia illa potestas est absoluta, ideo potest et vitam dare aeternam omni homini. Unde haec est virtus divinae potestatis, ut illi qui ei subsunt, abundantius vivant. Vita enim quae est et potestas se ipsam donat in pabulum subditis. Ita lex, mandatum, praeceptum et quae¬que talia illius potestatis sunt vita, et oboedire est vivere. Petit igitur Christus taliter clarificari, sicut est sua potestas, hoc est ut notitia eius sit tanta quod homines eius potestatem cognoscant, puta ut sciant quod omnes, qui ipsum recipiunt pro filio et herede regis vitae, sciant se ab ipso aeternaliter vivificari. Sequitur: «Haec est» «vita aeterna, ut cogno¬scant te solum Deum verum et quem misisti Ie¬sum Christum.» Aperit hic quomodo dabit vitam aeternam, scilicet quia revelat Patrem, in cuius cognitione est vita aeterna. Haec cognitio, scili¬cet Deum Patrem Iesu solum «verum Deum» cognoscere, est vita aeterna. Est enim haec ap¬prehensio intelligere seu vivere aeternaliter. Aeternam vitam cognoscere est ipsam in spi¬ritu comprehendere. Sed quia haec comprehen¬sio non potest fieri nisi per ostensionem Filii, ideo 270vb fit per cognitionem Filii. Cognitio enim Filii est medium huius, quia Filius est notitia Pa¬tris, sicut cognitio verbi doctoris est medium pertingendi ad eius intellectum, et ille qui non habet notitiam verbi, non attingit ad patrem ver¬bi, scilicet intellectum. Christus igitur, quia Filius, est legatus cognitio¬nis Patris. Oportet igitur scire Iesum [esse] Chri¬stum a Deo Patre esse missum, qui habet pote¬statem dandi vitam aeternam, hoc est ostendendi intellectui Patrem, quae ostensio est cognitio. Attende quomodo ait quod vita aeterna est co¬gnoscere. Vivere est motus delectabilissimus, qui non est sine amore. Delectatio enim est opus amo¬ris. Unde in vita aeterna est cognitio quae amor. Intellectus enim quodam naturalissimo amo¬re scire desiderat, et hoc desiderium est quod in se gestat veritatem, quia qui scire desiderat veri¬tatem scire desiderat. Scire igitur hoc desiderium est apprehendere desideratum in desiderio. Unde qui concipit Deum esse caritatem et finem desiderii, scilicet bonitatem, ille videt quomodo in apprehensione caritatis satiatur desiderium animae. Hoc desiderium est spiritus, in quo uniuntur potentiae illae rationalis animae ut in suo supremo, quae in ratione discurrente sunt separatae ab invicem. Unde cum dico vitam aeternam esse cogni¬tionem caritatis, et tu ad cognitionem tantum respicis, occurrit tibi in cognitione esse vitam aeternam, et sic in intellectu. Et quando respicis ad caritatem, scilicet quomodo amor seu caritas est in voluntate seu affectione, occurrit tibi quod vita aeterna sit in voluntate, quia amor ut amor non cognoscitur nisi amando. Sed dum te elevas ad illam simplicitatem, ubi idem est intelligere et amare, concipis has potentias animae nostrae, scilicet intelligere et amare, in felicitate ultima coincidere. Ideo in quantum beata anima amat, tantum intelligit, et e converso quantum intelli¬git, tantum amat, cum felicitas illa sibi adveniat ab eo, ubi idem est intelligere et amare et qui felicitando animam non se plus communicat in¬telligendo quam amando. Et ut clarius hoc capias, considera quomodo 271ra anima rationalis habet has duas potentias in hoc mundo diversas, ut per unam omnia in se colli¬gat, et est intellectus intus seu in se legens seu omnia in se intus ligans, et per aliam per quam ad omnia progreditur ad extra et se ad omnia ligat, uti est voluntas seu amor. Per illam enim se omnibus unit et ligat se ad omnia. Sed dum est felix, Deum habet, in quo in se omnia habet, et ipsa est in ipso omnibus unita, et hoc est idem, scilicet omnia esse in ipsa et ipsam in omnibus, quia Deum habet, in quo omnia et qui pariter in omnibus. Sequitur in textu: «Ego clarificavi te super terram» et cetera. Intelligo quod super terram, id est in hoc mundo, clarificavit Patrem; nam in illuminatione caeci nati ostendit gloriam Dei et in omnibus operibus suis. ‹Opus consummavi quod dedisti mihi, ut facerem›. Alia erant quae facere debuit, et alia quae pati debuit ad osten¬sionem gloriae. Quae facere debuit, tunc con¬summavit, quando facta cena hoc locutus est. Sequitur: «Et nunc clarifica me tu, Pater, apud temet ipsum claritate quam habui, prius quam mundus» fuerit «apud te». Ecce Christum per haec duo nobis manife¬stare, scilicet ipsum fuisse ante mundum, et tunc in gloria cum Patre. Et haec est differentia crea¬turae rationalis et verbi Dei, quia creatura ratio¬nalis ante mundum sensibilem in Deo fuit vita, quae fuit Deus, sed non habuit esse gloriosum personale sicut Filius Dei Patris, quia ille semper fuit apud Deum Patrem et habuit uti verus filius gloriosum esse. Creatura autem rationalis non habuit ante creationem esse apud Patrem glo¬riosum, scilicet personale distinctum esse, sed fuit eius esse ipsa potentia Dei; sicut si consi¬deraretur Deus quasi virtus creativa, in qua complicantur omnia creabilia, in qua animae quae post apparent creatae non habent perso¬nale esse distinctum et formatum, sed sunt ipsa virtus Dei. Petit autem Christus per haec verba absolvi de temporali modo essendi et mortali, ut sit pe¬nitus in aeternitate, uti erat ante assumptionem temporalis et mortalis humanae naturae. Sequitur: «Manifestavi nomen tuum homini¬bus, quos dedisti mihi de mundo; tui erant, et mihi eos dedisti, et sermonem 271rb tuum servave¬runt.» Manifestare est revelare. Manifestare no¬men est manifestare notitiam; nomen enim ma¬nifestat, et ipse se dicit manifestare nomen. Unde ipse est hoc nomen, in quo manifestatur Deus Pater. Christus manifestavit notitiam, quae revelat Patrem. In se ipso ostendit Patrem, ut alibi dicit ad Philippum: «Qui me videt, videt et Patrem», quia «Pater in me est». Unde Christus dicitur notitia Patris non mo¬do quo in creaturis manifestatur Deus creator, quia illa est remota et obscura ostensio, sed uti quis per nomen cognoscitur, quae est notitia cla¬ra et certa. Unde Christus est notitia nominis Patris sui, quia ille est «Pater caelestis», et sic debet vocari, qui est Pater Iesu Filii sui, «per quem» creavit mundum et redemit nos et opera¬tus est salutem hominum. Et non est alius verus et solus Deus quam ille Pater Iesu, non Saturnus pater Iovis, non Iupiter, non Sol pater lucis et vitae sensibilis, non pater cuiuscumque sancti, sed solum Pater Iesu, quia Iesus non habet alium patrem quam Deum Patrem, aeternum Deum, cuius ipse ae¬ternus Filius. Nemo sanctorum nominat ipsum Deum suum patrem, sed solus Christus dicit: «Pater meus», et quem Christus nominat Pa¬trem suum, ille est Deus, quem nos dicimus esse Patrem nostrum, quia creator noster et ge¬nitor Iesu. Pater itaque ex omnibus aliquos elegit, qui cum Iesu Filio suo gloriam regni sui visuri sunt, qui dicuntur ideo sui, quia filii sui adoptivi de mundo electi ad possidendum hereditatem regni. Hos Pater dedit Filio suo Iesu, ut sint sui fratres et sub ipso, qui est «primogenitus» et principa¬tum tenens in omnibus. Et illi sermonem, quem Deus per Iesum eis voluit manifestari, servave¬runt. Ideo quia servaverunt illum, facti sunt chri¬stiformes et «filii Dei» per participationem. Naturalis Filius Dei Patris est verbum seu ser¬mo seu logos eius, filii adoptionum seu per participationem qui servant doctrinam sermonis. Sicut enim ignis per naturam calidus est et re¬cipientia eius calorem fiunt calida per participa¬tionem et transeunt in conformitatem caliditatis, quae est communis ipsis cum igne, licet in igne 271va sit ut in naturali fonte et in calidis ut supra na¬turam suam frigidam per gratiam communionis calefactis. Sequitur: Et «nunc cognoverunt quia omnia quae dedisti mihi, abs te sunt, quia verba quae dedisti mihi, dedi eis, et ipsi acceperunt et co¬gnoverunt vere quia a te exivi, et crediderunt quia tu me misisti.» Ecce id quod aliquotiens a me audistis, quomodo qui recipit verba Iesu ut verba Filii Dei Patris, quae Pater in Christo Iesu loquitur, illi post receptionem mediante fide factam per¬veniunt ad cognitionem veram, certam et indu¬bitatam fidei suae, scilicet Iesum esse Filium Dei, qui a Patre exivit et missus ad nos venit. Ex quo habes quod intelligentia sequitur fi¬dem. Qui igitur veram habet fidem certam et indubiam evangelium nostrum esse evangelium Filii Dei nobis a Patre per ipsum missum, in quo est revelatio regni Dei et «in quo sunt omnes thesauri sapientiae», talis secundum mensuram fidei cognoscit id quod credit. Oportet igitur quod verus theologus sit verus christianus et per id quod intus in fide credit, legat scripturas, et tunc intelliget. Nullus potest legere scripturas et intelligere illas, nisi respiciat ad suam interiorem intelligen¬tiam, secundum quam interpretatur intellectum exterioris litterae. Sicut enim quis se ipsum cale¬facit mediante veste, ita quod si ipse omni calore careret, numquam se calefacere posset mediante veste, sic etiam quis se ipsum instruit mediante libro, ita quod in se habeat intelligentiam, quia si penitus ignorans foret, numquam se ipsum me¬diante libro instrueret. Cum lumine igitur suo quod habet intrat in librum et mediante lumine suo haurit pastum sapientiae ex libro. Ecce causam cur infidelis nihil pascentiae spiritus potest reperire in evangelio, quia caret omni luce. Fidelis autem habens in se lumen fi¬dei, certissime tenens illa esse «archana verba» Filii «Dei vivi», mediante evangelio venit ad cognitionem absconditorum, quia ad visionem internam, ut illa sub littera videat certissime, quae medio luminis fidei quaesivit, non modo discursivo rationali aut dialectico sive persuasi¬vo, sed certissimo et intuitivo. Sequitur: «Ego pro eis rogo». Ro271vbgat Iesus, ut ab agnita veritate non retrahan¬tur, quia postquam ipsam cognitionem degustarunt et exiverunt in agnitam veritatem, peccantes non redibunt, quia hoc est peccatum irremissibile, de quo Paulus ad Hebraeos. Attende quomodo electi non stant firmi in sua electione nisi per gratiam impetratam a Iesu, qui meruit pro ipsis exaudiri. Sequitur: «non pro mundo». Non rogat Christus pro mundo, quia mundus non est capax cognitionis Dei; neque enim scit neque scire potest. Et mundus spiritum capere non potest veritatis; nam spiritus ille non est de hoc mundo, neque veritas est de hoc mundo corruptibili. Sequitur: «sed pro his quos dedisti mihi, quia tui sunt». Rogat pro fidelibus christianis. Illi sunt Dei Patris filii et membra Christi. Sequitur: «Et omnia mea tua sunt, et tua mea sunt.» Vide quomodo unum est «regnum Patris» et Filii, in quo omnia sunt Patris et omnia sunt Filii. Ibi ‘meum’ et ‘tuum’ non differunt; nam Filius est verissimus Filius Patris, quia de essentia Patris non per modum participationis essentiae, cum ipsa sit essentia simplicissima et indivisibilis, aut per viam extensionis et multiplicationis essentiae, quia ipsa est infinita et «magnitudinis eius non est finis»; sed suam essentiam indivise dedit Filio, et regnum est essentia, quia non est aliud regnum Dei Patris quam essentia eius. Si igitur idem est regnum Patris et Filii, tunc quae sunt Patris, sunt et Filii, et quae sunt Filii, sunt et Patris. Sed quae sunt Filii, illa sunt eius ut Filii. Ideo habet a Patre, qui dat ei et esse suum, et in eo omnia sua. Sequitur: «Et clarificatus sum in eis.» Pater clarificatur in Filio, Filius clarificatur in sanctis fidelibus; nam quam gloriosus sit Filius, osten¬dunt sancti qui ipsum credunt Filium Dei et ei ut Filio Dei ‹oboediunt usque ad mortem›. Sequitur: «Et iam non sum in mundo, et hi in mundo sunt, et ego ad te venio»; nam dum haec de regno Dei loqueretur, ibi erat cum intentione et non in mundo, a quo etiam statim recessurus erat. Intellige dum ait: «et iam». Non dicit: «nunc». «Iam» dicitur statim venturum, ut dici¬mus «iam iam veniet», id est valde 272ra cito veniet. Unde intelligas «et iam non sum in mundo», sci¬licet mansurus, «et hi in mundo sunt», scilicet mansuri, licet non sint mundani, quia christiani. Recte concludit: «Et ego ad te venio», scilicet per mortem crucis, quia oportebat eum sic pati et intrare in gloriam, ut post resurrectionem duobus discipulis in Emmaus declaravit. Haec sic ad aliqualem enodationem evan¬gelii hac vice dicta sint, quousque Deus alio tempore profundiora aperiet. Sed ex quo con¬venimus in hac die ultima rogationum et per me sermo alius his diebus factus non est, ut officio meo aliqualiter serviam, ex tribus evan¬geliis dominicae et secundae ac istius quartae feriae pauca quaedam documenta ad nostram instructionem resumam. Dicit primo evangelium dominicae Iohannis 16o: «Petite et accipietis.» Dicit evangelium feriae secundae Lucae 11o: ‹Omnis qui petit accipit.› Dicit hodiernum evangelium Iohannis 17o: «Ego pro eis rogo». Sumus igitur securissimi quod, si recte petiverimus, accipiemus. Hoc est «in no¬mine» ipsius salvatoris «Christi» nostri. Et tunc quando perseveraverimus, quia omnis talis pe¬tens accipit, et ille cui Deus Pater nihil negat, intercedit pro nobis, scilicet Christus. Instituit ecclesia rogationes seu litanias istas causis saepe vobis recitatis; utique expedit saepe reverti a gaudiis, quae incipiunt a spiritualibus et vergunt in temporalia gaudia, ad aliqualem re¬novationem memoriae transitus nostri de hoc mundo. Cum autem Christus ascensurus sit in memoria de hoc mundo et nos voluntate secum, aliqua debet praecedere abilitatio per ieiunium seu abstinentiam, peregrinationem et orationem. Deinde adveniente memoria gaudiosae ascensio¬nis starent in caelum continue quasi attoniti et ex recessu Christi stupidi, intuentes scilicet ad occulta sive locum raptus verbi vitae, quousque consolatorem accipiant et ‹induantur virtute ex alto›, scilicet spiritu illo Dei, sine quo nemo pot¬est sequi Christum ascendentem, quo spiritu cum admirabili luce festive recepto iterum, ne gaudia illa vergant in sensibi272rbles laetitias, ad ieiu¬nia revertatur, ut sic abscisis mundi illecebris spiritus in nobis solidetur, cui huius mundi de¬lectationes contrariantur. Dicamus igitur quam breviter de evangeliis: Quoad primum dominicae evangelium note¬mus quomodo Christus se ipsum ante mortem, quantum fuit conveniens, capacitati discipulo¬rum manifestare volens, omnia fecit in conspec¬tu eorum, per quae eos traheret in fidem quod ipse esset ille Messias Filius Dei exspectatus, ut hominem eriperet de captivitate principis mundi; non ut opinabantur communiter Iudaei, scilicet quod de captivitate Romanorum aut aliorum mundi tunc principatum tenentium eos eripere deberet, ut essent «liberi» et nulli subiecti, sed quod liberatio respiceret salutem spiritus ratio¬nalis, quem Satan captivum tenebat. Unde post multa signa et miracula quae Chri¬stus fecit, adhuc ipsi nondum intellexerunt ea quae spiritus erant, et ideo post ultimam cenam omnia secreta Christus eis aperuit, scilicet quod ipse esset cognitor cordium et quomodo Pater suus esset Deus et in ipso et quomodo venisset in mundum ad tollendum principatum Satanae et esset rediturus ad Patrem, a quo exivisset, at¬que quod ipsi etiam sequi ipsum deberent quod¬que ipsi de hoc, qualis ipse habitus esset apud Patrem, experientiam facere possent petendo in eius nomine, quia hucusque non petivissent in nomine eius, et certi esse deberent quod ipsi as¬sequerentur petita. Notemus etiam ex evangelio dominicae pri¬mo certificationem huius, quod qui petit in no¬mine Christi, exauditur. Dicit: «Amen, amen, dico vobis, si quid petieritis Patrem in nomine meo, dabit vobis.» Ubi advertendum quod petitio nostra non de¬bet esse nisi substantialis; ‹panem enim super¬substantialem› petere debemus, scilicet pascen¬tiam vitae incorruptibilis, et est sapientia, quae non est accidens, sed est ipsum quid sive qui¬ditas quiditatum. Unde nullum tale est petendum quod per nos cadit sub aliquo genere seu praedicamento; nam praedicamenta accidentis non significant quid. Unde nec magna seu quantificativa nec qualifi¬cativa nec relativa nec localia nec temporalia nec quicquam horum petendum est, 272va sed ipsum ab¬solutum quid dans esse. Petere igitur debemus id quod nescimus, quia quiditas est incognita. Unde ignorantes petimus scientiam quae vivifi¬cet; nam spiritus intellectualis, qui intelligit se vivere vita incorruptibili, ille est beatus. Secundo notemus quomodo ait: «Usque mo¬do non petistis quicquam in nomine meo: Petite et accipietis, ut gaudium vestrum sit plenum». Instruimur igitur ex petitione, quam facimus in nomine Christi, nos assequi plenum gaudium. Igitur petere debemus in nomine Christi filiatio¬nem Dei seu felicitatem ultimam, quia hoc as¬sequemur; nam plenum gaudium est felicitas seu filiatio Dei, quam nemo consequitur nisi in no¬mine Filii. Solus enim Filius assequitur omnia petita a Patre. Et ideo in nomine ipsius, scilicet qui induimus Christum et petimus, assequemur. Et nota quomodo est gaudium plenum, quando experimur in nomine Filii nobis petita dari. Habere enim Deum Dei Filium in nostra na¬tura humanitatis, cui oboedire possumus et per ipsum assequi felicitatem, est plenum gau¬dium. Tertio notemus quomodo dicit: «Haec in proverbiis locutus sum vobis, venit hora, cum iam non in proverbiis» et cetera, quoniam om¬nia verba, quae humano more Christus locutus est ad adnuntiandum eis Patrem seu fontem vitae, non erant nisi proverbia, quae nisi de hu¬mana significatione rapiantur, non ostendunt Patrem, quia Pater non est quicquam eorum, quae nominari possunt. Neque aliquis conceptus hominis attingit id quod peti docemur; nam ‹pax illa felicitans exsuperat omnem sensum›. Non potuit igitur hominibus nisi humaniter loqui. Sed «hora venit», quando ‹palam adnuntiabit de Pa¬tre›, scilicet in faciali visione, quae fit adnuntia¬tione eius. Tunc petitio fit ostensionis faciei per Filium, et non habebit Filius opus rogare Pa¬trem, ut ostendat, sed quia amat christiformes, ideo ostendet. Qui autem sint christiformes, quibus osten¬det, declarat, scilicet illos esse qui amant Chri¬stum et credunt eum Filium Dei. Amare enim Christum ut Filium Dei unit amantem formae, quam Pater diligit. Quarto notemus ibi: «Exivi a patre, et veni 272vb in mundum; iterum relinquo mundum, et vado ad Patrem», quia in mundo sensibili esse est ex¬ivisse a Patre, hoc est intrare ignorantiae locum terrestrem et dimisisse caelestem lucidam intelli¬gentiam. Recedere de mundo, ita quod penitus relinquatur, est accedere ad Patrem; nam in inte¬rioribus nostri intellectualis spiritus reperimus veritatis verbum, in quo Pater. Quinto notemus ibi: «Ecce nunc palam lo¬queris», scilicet quod reversurus esset ad Patrem, a quo missus fuit, et in hoc non est usus prover¬bio. Et quoniam de hoc cogitaverunt intra se, scilicet quo iturus esset, quando dicebat «modi¬cum et non videbitis me», et ad hoc respondit, dicunt discipuli quod non est opus, ut quis eum interroget, quia scit omnia quae sunt in cogitatione hominum, et per hoc concludunt se credere ipsum a Deo exivisse. Vide quod usque ad illam horam non intellexerunt ipsum a Deo exisse, sicut virtus exit de essentia, sed quia ipsum experti fuerunt omnia scire, tunc credere inceperunt ipsum sic exisse a Deo Patre sicut ille qui portat in sua po¬testate omnem virtutem eius, qui eum misit. Et haec sufficiant de hoc evangelio. De evan¬gelio alio Lucae vide supra in collatione; si¬militer de tertio vide supra immediate.