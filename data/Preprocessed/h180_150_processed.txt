Cod. Vat. Lat. 1245 fol.45ra «Ecce ancilla Domini, fiat mihi secundum verbum tuum.» Deus creavit omnia. Nihil se creare potuit. De omnibus igitur, quae capere potest intellectus noster, hoc verum est, quia habent principium, unde sunt id quod sunt. Et illud principium est necessario aeternum, quia principium, et ‹in illo sunt omnia› ut in principio et causa. Principium autem seu causa et ratio communicavit omnibus se ipsum et manet ab omnibus absolutum. Nam cum sit aeternitas seu infinitas, non potest mul¬tiplicari ob suam perfectionem, quae non capit augmentum. Omnia autem creata procedunt ab eo, qui in se omnia intuitus est et ‹vidit bona esse›, et sic prodierunt in esse. Verbum autem est conceptus seu similitudo intellectus seu ars omnipotentiae complicans et explicans omnia. Unde, quando res explicantur, in similitudine Verbi seu conceptus explicantur, et res omnes de se suam multiplicant similitu¬dinem, ut experimur Cod. Vat. Lat. 1245 fol.45rb medio speculi. Unde sicut similitudines illae tantum habent veritatis quan¬tum assimilantur exemplari, a quo procedunt, et participant ipsam veritatem suo modo, remanen¬te veritate rei absoluta, sic omnis creatura est imago absolutae veritatis, quae est verbum. Creavit autem Deus intellectualem naturam, cui dedit artis creativae altiorem similitudinem. Fecit enim eam talem, ut ipsa ex se posset artem seu verbum producere et per medium illius for¬mare. Sed formae illius artis non sunt nisi figu¬rae verarum formarum, sicut intellectus est si¬militudo divini intellectus, qui est creator rerum. Dedit autem Deus illi suae creaturae liberam voluntatem, per quam se posset formaliter Deo et creaturis conformare. Unde inest rationali creaturae desiderium, ut «similis» fiat «Altissimo», et hoc tam in angelis quam primis parentibus peccatoribus experti su¬mus. Sed hoc desiderium habet rationalis anima a Deo. Modus verus datus fuit eidem, ut non praesumptione suae virtutis aut adiutorio cuius¬cumque creaturae, sed humilitate et oboedientia crederet assequi finem desideriorum. Unde an¬geli praesumptuosi et parentes, qui quaesiverunt medio esus apprehendere Verbum seu Sapienti¬am et similes ei fieri, perdiderunt finem suum, et hinc Deus volens salvare venit et factus est Je¬sus, ut in evangelio. Nota: Nazareth «flos» dicitur. Jesus igitur est ut vis odoris omnium florum iunctus flori sump¬to ex ‹virgula› terrae Mariae. Videmus ex una terra produci unum florem pulchrum et gratum, ex alia magis gratum et redolentiorem, sed si foret terra adeo fecunda ad florem, sicut posset esse, et produceret florem unum, qui in se om¬nem redolentiam complicaret, talis haberet si¬militudinem Salvatoris. Nam in herbis et floribus est varia vis sanativa. Ille autem flos omnia sa¬nabilia sanaret, immo vis sanandi foret voluntas eius. Quare esset omnipotens vis illa. Et hanc vim vocamus Jesum etc. Nota: Quando in anima Adae loquebatur de¬siderium ad Sapientiam, si anima eius dixisset: «Ecce ancilla Domini, fiat mihi secundum ver¬bum tuum», ipsa fuisset finem desideriorum as¬secuta. Omnes nos aeternam vitam in nobis possidere cupimus, quae non est nisi Deus, et hoc in natura nostra; Cod. Vat. Lat. 1245 fol.45va quod sine Jesu fieri nequit. Oportet igitur in nobis ‹concipi et nasci› Sapientiam incarnatam. Sed quo modo hoc fie¬ri possit, docemur in evangelio. Nam oportet animam esse matrem et Mariam ‹illuminatam›, cui ‹angelus a Deo mittitur› annuntians ei «Ave» etc.