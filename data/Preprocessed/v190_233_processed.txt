155va «Trinitatem in unitate veneremur.» In sym¬bolo. Dixit Aristoteles primam causam esse tri¬nam, quia est scilicet efficiens, formalis et finalis. Una causa est trina seu tricausalis, est prima cau¬sa efficiens, est prima formalis, est prima finalis. Non possunt esse tres causae primae, quia ante omnem pluralitatem unitas. Erit igitur prima causa tricausalis. Efficiens causa non est for¬malis aut finalis, sic nec formalis finalis. Sunt igitur distinctae, quando ipsas in suis hypostasi¬bus intuemur. Sed quando ipsas in primitate in¬tuemur, sunt una causa. Dicebat Plato ad Dionysium tyrannum apud primum regem esse omnia, et eius gratia omnia, forte volens idem innuere quod dixit Aristoteles, scilicet primam causam esse tri¬nam. Quia per primum regem intelligitur omni¬potentia, ita est causa efficiens; et quia apud il¬lum ut in causa dicit esse omnia, est causa for¬malis sive forma formarum, quae in se complicat omnem formabilem formam. Deinde dicit, quod eius gratia omnia; sic est causa finalis. Quod est, impossibile esse 155vb non est. Unde quod res possit esse, habet ab omnipotenti causa, quae efficit possibilitatem essendi. Quod autem res, quae potest esse, fiat actu, hoc habet ab arte, in qua sunt omnes formae, et est causa formalis. Id ve¬ro, quod finit et terminat causationem efficientis et formalis, est nexus possibilitatis et actus. Sicut figulus possibilitatem efficit in terra eam aptando, ut sit capax formae, deinde pro¬ponit velle talem ollam facere, cuius formam in mente concipit. Post hoc per motum possibili¬tatem, quae est in terra, ut possit fieri olla, et formam, quam habet in mente, conectit. Unde in uno magisterio haec tria insunt, sed figulus non efficit possibilitatem de nihilo, sicut prima causa omnipotens. Et attende, quod duplex est causa finalis. Nam una est finiens seu perficiens opus, et di¬citur finis intra. Alia est finis operis, et dicitur finis extra. Ut autem ad primam tricausalem re¬spicimus, tunc est causa finalis causans nexum, et est causa operis, quia ‹omnia propter semet ipsum operatur›, scilicet ut manifestetur gloria eius, sicut si figulus faceret opus pulchrum ad ostensionem gloriae suae, quia artem suam ad¬mirabilem manifestare vellet. Habemus ex evangelio Iohannis Patrem et Filium et Spiritum Sanctum per magistrum no¬strum nominari vivificantes. Dicit enim: «Sicut Pater vivificat, sic dedit et Filio, ut vivificet», et deinde alibi: «Spiritus est qui vivificat.» Quaera¬mus igitur in vivificatione aliqualem gustum bea¬tissimae trinitatis. Deus trinus et unus est vivi¬ficator. Id autem, quod optime vivere debet, a prima causa vivificante hoc habere necesse est. In essentia autem optimae vitae necessario est vivens cum notitia et delectatione sive laetitia. Nam vivens, qui non habet notitiam vitae suae, nequaquam perfecte vivit, sed est ut dormiens seu oculus in tenebris. Vivens et cognoscens se vivere non est sine delectatione et gaudio. A Patre vivificante habet spiritus rationalis, cuius est imago, ut habeat vitalem naturam, a sapientia seu verbo sive Filio, qui habet verba vitae vivificantis, formatur seu illuminatur, ut actu vivat sive intelligat se intelligere 156ra seu vivere, quod idem est in natura intellectuali, in qua esse et vivere est intelligere. A Spiritu Sancto vivifi¬cante habet laetitiam et gaudium, quia habet na¬turam vitalem et intelligit se vivere. Quare est Deus creans naturam vitalem vita rationali, est Deus illuminans illam, ut videat se vivam, est Deus felicitans seu laetificans ipsam. Volo adhuc investigare ex imagine trinitatis trinitatem. Spiritus intellectualis ad imaginem Dei creatus est rex caelorum. In eius regno re¬peritur caelum, in quo sunt omnia, et dicitur memoria; et reperitur caelum, in quo fit discretio et electio, et vocatur notitia; et est caelum deli¬ciarum, et vocatur voluntas. In caelo primo re¬gni mentis nostrae, quae ab ipso caelo nomen habet, quoniam mens a memoria dicitur, ibi sunt omnia, quia memoria est imago aeterni Dei. Omnia igitur sunt in memoria, quae est memoria eius, qui est «omnia in omnibus». In secundo caelo veniunt omnia in lucem, ut mensurentur, et habet mens nomen ab illo caelo, quia a meti¬endo dicitur. In tertio caelo deliciae sunt. Sunt igitur caeli regna mentis. Habet autem mens in primo regno divitiarum thesaurum; in secundo numerat et eligit, in tertio deliciatur. Memoria intra se habet veritatem, iustitiam, pul¬chritudinem et quaeque talia perpetua et aeterna, ut memoria aeternitatis. In secundo regno iudi¬cat de iusto, vero, pulchro. Et nisi primum re¬gnum ministraret sibi veritatem, iustitiam et pul¬chritudinem, non haberet cum quo iudicaret quid iustum, quid verum, quid pulchrum. In ter¬tio regno deliciatur et gaudet se repperisse iustum, verum, pulchrum. Studet igitur mens aequare regna. Nam de memoria generatur notitia; et si tantum posset mens intelligere inquantum capacitas memoriae se extendit, sequeretur ex hoc summa delectatio et gaudium atque felicitas aeterna. Nam tunc co¬gnosceret Deum, qui in sua imagine, quae est memoria, occultatur ut veritas in imagine. Deus est omnipotens. Omnipotentia omnia complicat. Et nominare ipsam possumus aeter¬nitatem, quae si ad creaturam refertur, est prin¬cipium sine principio, in quo complicantur om¬nia. Et quia est omnipotens de se generat sui ipsius notitiam seu lucem. Nam 156rb non foret om¬nipotens, si se ignoraret. Et quia de se lucem producit, in qua se videt, haec lux in se habet omnipotentiam, cuius est lux seu substantialis figura. Ex hiis igitur, scilicet quod omnipotens principium cognoscit se omnia, procedit felicitas seu gaudium aeternum. Omnipotens principium est primum regnum, in quo sunt omnia complicite. Secundum re¬gnum est regnum filiationis seu rationis sive verbi aut notitiae, in quo omnia, quae in primo regno Patris sunt quasi in memoria aeterna, sunt ut de thesauro memoriae in lucem, ubi discernuntur omnia, explicata. In tertio regno, quod est regnum in Spiritu Sancto, sunt omnia ut amplexa cum gaudio et caritate quasi avide quaesita et laete inventa, et est regnum laetitiae et felicitatis. Iunge istis quae in primo Doctae igno¬rantiae ac aliis habes huius festi sermonibus.