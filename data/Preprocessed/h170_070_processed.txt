262v lin.22 «Vidi civitatem sanctam Jerusalem novam de¬scendentem de caelo a Domino paratam» etc. Apokalypsis XXI. Quia «hic non habemus manentem civita¬tem», sed ad aliam tendimus incorruptibilem, ubi regnare debemus in aeternum – hinc ergo regnum, quod describi nequit in hoc mundo, cum sit ‹re¬gnum veritatis›, quae veritas ‹non est de hoc mun¬do› et non potest nisi per signa describi – scientes, quod ea, quae in hoc mundo sunt, sicut figura alt<er>ius, ut Moysi dictum fuit, quod taberna¬culum construetur in deserto, ut vidit in monte, et hinc cum in alio mundo, ubi rex regnat pa¬cificus, sit Deus cum hominibus, per templum ac sanctam civitatem, in qua templum figuratur nobis hoc regnum aeternum, et quia in templo isto huius ecclesiae militantis, quod est transla¬tum de profanis domibus per consecrationem in domum Dei, in qua petita assequimur, hinc, ut Salomon solemnitatem consecrationis templi fe¬cit in Jerusalem, ita et nos facimus, et memoria consecrationis 263r est, ut et nos in gaudio elevemur, quod, sicut per mi<ni>sterium pontificis domus profana transfertur per consecrationem in do¬mum Dei, ita et nos, qui ‹habemus pontificem maximum, qui penetravit caelos›, per ipsum et in suo sanguine consecramur in domum Dei, ut inhabitat in nobis Deus etc. Primo descriptionem Johannis in Apoca¬lypsi de civitate, ad quam tendimus, breviter ex¬aminemus et hoc circa punctum, ubi dicit «civi¬tatem», quae est «civium unitas». Et ibi, quo modo regni est nexu etc. Et tangitur ibi de <com>munitate ecclesiarum et quo modo debet munde conservari, ut bene figurat etc. Quo modo Graeci et quo modo Mecheme¬tani. Secundo, de eo, quod ait civitatem esse ‹sponsam et uxorem agni›, qui est «primus et novissimus». Et ibi quo modo inter episcopum et ecclesiam est similitudo etc. Tertio allocutio ad sponsam: quo modo nup¬ta sit agno, scilicet quo modo sponsa consi¬deravit, quae habuit dono; et singulariter: quo modo habuit rationem et intellectum et lumen intellectuale.