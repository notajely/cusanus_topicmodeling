195rb «Sicut lilium inter spinas, sic amica mea inter filias»; Canticorum 2o. Exprimit Salomon, quando sapientia sibi eli¬git matrem, qualis illa esse debeat in comparatio¬ne ad alias. Audistis alias considerationes meas de virgi¬ne, quae et mater Filii creatoris eius. Nam altis¬simum non possumus concipere nisi ‹taberna¬culum illud altissime sanctificasse›. Et alias biennium est parvulam intelligentiam meam cir¬ca praesens festum resolvi, quomodo simul in laudibus virginis respicere debemus laudes salva¬toris. Nam hoc cedit ad laudem Filii Dei quod et mater eius in Adam mortua per ipsum vitam Spiritus recepit, a qua carnem sumpsit. Hoc vero cedit ad laudem Dei et virginis matris quod ipsa sub principatu auctoris mortis nullo umquam perceptibili ab eo principe tem¬pore fuit. A qua vita debuit incarnari. Indigebat virgo liberatore, qui ipsam absol¬veret a sententia in Adam et in posteros ex vo¬luptate carnis lata. Sed ‹non tardavit› succurrere misericordia electae matri misericordiae. Qua¬cumque igitur morula nominabili qui citius per gratiam adesse potuit, non defuit. Sola ipsa elec¬tissima Dei mater hoc habet quod post initium essendi sub servitute maligni deficere nequivit, puta quod inter creationem rationalis animae in corpore et eius possibilem separationem a cor¬pore in potestate maligni permanserit. Sola igi¬tur gloriosa virgo non reperitur in tempore ali¬quo etiam per daemonem attingibli in peccato originali perdurasse. Anima creata in umbroso ex Adam corpore indiguit luce vitae, quae creationi absque mora temporis addita est. Non est Maria deleta de libro mortis principis mortis, quia antequam scripta esset in eo libro mortis, ad librum vitae pervenit, licet creando non scriberetur, sed post creationem. Sed inter creationem et inscriptio¬nem in libro vitae, licet postea sancta sit, non erat mora, quod in libro mortis adnotaretur et possessionem eius princeps mortis acciperet. Sed uti canit ecclesia eius nomine, ita fac¬tum est, puta ipsa sic de suo initio dicit: «Do¬minus possedit me initio viarum suarum, an¬tequam quidquam faceret», ac si diceret: Ego sum prima inter homines, Dei creatoris mei possessio, quia ipse me possedit ab initio. Omnes 195va alii possessi sunt a diabolo. Solum primi parentes ab initio a creatore possessi sunt. Sed diabolus eos subripuit et in suam possessionem redegit. Ex hoc omnes alii ab initio ortus sui a maligno possessi sunt, licet plerique post adeptam possessionem liberati. Ego autem etsi concepta essem, ita quod pos¬sideri debui a Satan uti alii ob delictum origi¬nale parentum meorum, tamen praevenit me ille, qui creavit me, dominus Deus meus. Et ille ab initio «possedit me», antequam quid¬quam aliud post meam creationem crearet; creavit enim me, ut essem mater eius. Ideo quam sibi creavit in matrem, non est passus ab adversario praeoccupari. Indecens fuisset quod me tunc primum in matrem elegisset, quando malignus me sibi ex sententia vendi¬casset et possedisset. Quare eram «tota pul¬chra», ‹et macula in me non fuit›, quia ‹taber¬naculum suum sanctificavit altissimus›. Ait igitur dominus, qui est sapientia, cuius typum Salomon gerit: «Sicut lilium inter spinas, sic amica mea inter filias.» Inter spinas oritur lilium ex eadem terra; ex eodem Adam spinae et lilium, sed spinae mor¬daces et pronae ad malum, lilium vero multis virtutibus redimitum, quae ex eius proprietatibus possunt adaptari. Radices habet plures, per quas ex terra haurit humiditatem sibi necessariam, quae sunt patriarchae. Terra vero Adam est. Deinde erecte sursum habet stipitem virentem, et sunt successiones regum et prophetarum ex patriarchis. Tertio est flos pulcherrimus ex sep¬tem foliis ornatissime formatus; uti vas se ape¬riens sursum versus influentiam solis iustitiae, ut de illa fecundetur, quem in profundo sui occul¬tat, habet flagrantiam odoris mirabilem, virginalem atque intactam soliditatem. Et ubi hic flos ex stipite oritur, in eius profundo occultatur totus thesaurus eius, quidem nodulus rotundus aureus quem flos ipse intra sua viscera claudit. Super illo nodulo sep¬tem sustentantur sphaerulae aureae quiescentes in dicto thesauro eius occulto. Vide quam bene dicit lilium habere similitu¬dinem amicae unicae, ‹in cuius virgineo utero concipi› et quiescere elegit. Flos ille incorruptibilis unicus 195vb «inter spinas» ex inculta terra exortus septem habet aequalia ac lucidissima folia ornatissime composita, et sunt universae virtutes. Septenario enim universitas designatur, quia septem diebus et septem aetati¬bus omnia revolvuntur. Hic numerus legitur Minervae consecratus, quae apud gentiles virgi¬nitatem coluit. Est virgineus numerus propter sui singularitatem. Unde possumus septem folia nominare sep¬tem virtutes, quattuor cardinales et tres theolo¬gicas, in quibus omnes virtutes complicantur, et per septem sphaerulas seu grana thesauro per tot¬idem hastulas insitas et super eo quiescentes possumus assimilare septem donis Sancti Spiri¬tus, scilicet sapientiae, scientiae, intellectus, con¬silii, fortitudinis, pietatis et timoris iuxta dictum prophetae Iesaiae; nam septiformis spiritus quie¬scit super Iesu nostro, qui est thesaurus abscon¬ditus in fine stipitis lilii seu genealogiae per Mat¬thaeum et Lucam descriptae et in profundo vir¬ginitatis Mariae. Et attende quomodo humor ex terra in radici¬bus patriarcharum primo fideliter receptus et suc¬cessive sursum attractus, digestus et purgatus est, ut illud aurei splendoris humidum in virgine seu flore collectum, quod studiosissime conservatur, ut fiat «fructus ventris» eius «benedictus», qui odo¬re suo attrahit omnes et reficit atque medetur et curat. Pulchra est utique huius similitudinis adap¬tio. In fine enim stipitis lilii est purgatissimum et digestum humidum de Adam seu terra sursum at¬tractum per varias digestiones medias totius gene¬alogiae Christi, quae per evangelistas Matthaeus et Lucas describitur. Et hoc humidum in quod stipes terminatur, quoad sui extrinsecum in florem vir¬gineum resolvitur, quoad sui intrinsecum et cen¬tralem perfectionem manet in flore occultatum, ut suo tempore in fructum vertatur. Unde sicut in semine patris est filius in potentia et cum hoc aliud semen mediante filio, sic in se¬mine Ioachim fuit virgo Maria in potentia, et me¬diante virgine semen de quo Iesus. Sicut enim Mat¬thaeus dicit Iesum filium David, ita est et filius Ioachim. 196ra Et quia Iesus debuit esse finis illius ge¬nealogiae, ideo non debuit nasci ex voluptate viri, quoniam semen descendens a voluptate viri non est ordine naturae absque potentia ad aliud semen mediante simili carnis voluptate. Christus autem qui finis et terminus genealogiae, esse debuit se¬cundum carnem filius Adae, Abrahae, David et Io¬achim et omnium qui mediarunt, ex voluptate viri quae est de natura seminis multiplicandi et non¬dum terminati generari non debuit. Sic Christus est filius Adae et sequentium, sed sine voluptate ali¬cuius viri. Ioachim pater Mariae et Maria filia eius ex voluptate viri, Iesus filius Ioachim sine volup¬tate viri, sic Ioachim pater Mariae et Christi, et Maria mater et soror secundum carnem. Describit Nicolaus de Lyra secundum Damascenum, quomodo Ioachim ex David descendit, Ioseph autem frater et maritus Ma¬riae; frater quia ambo ex David. Et nota quomodo semen benedictum, de quo Iesus, non pervenit ad Ioseph, sed descendit per aliam lineam in Ioachim. Iesus autem, ut est filius Adae, est omnium frater, ita et frater Ioseph et propinquior, quia ambo ex Abraham et David. Ex omnibus nota quod quia Iesus erat semen illud benedictum Abrahae, in quo quiescit mul¬tiplicatio secundum carnem, ideo necessario de virgine matre nasci debuit et hoc per fidem Spi¬ritu Sancto ex benedicto semine Iesum forman¬te, huius virginis conceptum devote recolamus.