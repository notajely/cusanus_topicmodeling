86r «Lux in tenebris lucet, et tenebrae eam non comprehenderunt», Johannis primo. De luce et tenebris. Attende, quo modo evangelista dicit lucem esse illam, quam dixit verbum. Quo modo visus sine luce privatur omni vita de¬lectabili, sic visus animae sine luce verbi. Verbum igitur pascit spiritum rationalem: «Non in solo pane vivit homo, sed in omni verbo» etc. Item haec pascentia est vita, ut dicit evangeli¬um; sic verbum lux vita idem. Nota de tenebra, quia loquitur de creata tene¬bra, quae est in potentia ad lucem, sed potentia non ducitur in actum nisi per lucem in actu. Sicut de tenebra, de qua in Genesi legitur, quo modo lux fuit ex ipsa formata. «Dixit Deus: Fiat lux! Et facta est lux.» Vidit igitur Deus lucem, antequam esset facta; et illa lux, quae antequam esset facta sensibilis, visa est oculo divino. Ista est lux absoluta in se complicans omne explicabile sicut unitas om¬nem numerum. «Lux» scientiae «lucet» in ignorantia, sed ignorantia ‹non comprehendit› etc. Nota, quo modo lucet lux in omni tenebra, sed non comprehenditur; sic in omni creatura lux Verbi lucet, sed non comprehenditur lux; quo modo lucet in metallis, in plantis, in ar¬boribus, in animalibus, sed non comprehendi¬tur; neque transmutat, quo modo lucet intellec¬tus in omnibus hominibus, sed non compre¬henditur. Si enim comprehenderetur, transiret anima in ipsum; et illa est filiatio, quia intellectus Pa¬tris est Verbum et lux et Filius. Sicut loquela Romana auditur per pueros Almanos et lucet ita apud Almanos, sicut est, sed non capitur. Sed postquam capitur et comprehenditur, puer Almanus fit Romanus in loquela et perdit su¬am etc. Nota, quo modo Johannes apostolus in¬cepit aperire apotelesma sicut Paulus Actuum XVII, quia non destruebant sed illuminabant te¬nebras opinionum; Platonici de verbo talia asse¬rebant. Johannes dixit hoc «verbum caro fac¬tum est». Paulus: Hic est Deus, cui aram con¬secrastis, qui ignotus se ostendit mundo etc. Item, quo modo tenebra nostra est capax vitalis lucis, ut cognoscat se esse vivam, et de¬gustet lucem illam sibi ita gratam. Oculus lu¬cem corporalem desiderat tamquam, sine qua videre et vivere visibiliter nequit. Sed non habet hoc, quod comprehendere possit, quid sit hoc, quod eum sic afficit. Et ideo non gustat dul¬cedinem vitae suae. Anima autem capax est gu¬stus etc. Item nota, quo modo anima nostra est quasi aër tenebrosus aptus ad illuminationem ita, quod aptitudo ad lucem possit moveri in actum per lucem excitantem. Omnia autem sensibilia sunt, quae sensum movent, in quibus lucet lux; et in¬citatur anima quasi dormiens, ut se ponat in ad¬miratione et per illam in inquisitione lucis, ut comprehendat etc. Nota textum, ubi dicit: «Erat lux vera». Nam lux absoluta est vera, quia «Deus lux est, in quo non sunt tenebrae ullae», dicit idem Johannes. Lux sine omni mixtura tenebrae est lux vera, sicut aurum sine omni mixtura est verum aurum. Unde nihil habere potest aliquid lucis, nisi habe¬at a vera luce, sicut nihil potest habere aliquid auri nisi a vero auro. Tenebrae igitur nostrae non comprehendunt veram lucem, quae non comprehensibilis in alio, uti est; sed comprehendendo comprehen¬duntur; sicut ferrum in igne non comprehendit in se ignem, uti est, quia in ferro non est com¬prehensibilis, sed comprehendendo comprehen¬ditur. Non enim ignis fit ferreus, sed ferrum fit igneum. Sic transit tenebra in lucem et fit sic tenebra lux, ut non videatur in ea nisi lux, licet incom¬prehensibilis remaneat. Nota igitur, quo modo id, quod erat in prin¬cipio, est Verbum, Deus, lux, vita, veritas. 86v Nota: Discretio lumen dicitur, quia discerni¬mus discretione; sicut illuminatio fit lumine, sic ratio lumen. Nota: Lumen vitale est, quod vitam praestat animae rationali, et est intellectuale lumen, quia ratio vivit per intellectum. Nisi enim adsit intel¬lectus, ratio nescit, quo discurrat; nescit, an recte concludat argumentum etc. Nota, quo modo lex est lux et lumen pedibus; et qui facit contra conscientiam, in legem peccat aeternam, quae lucet etc. Item, quo modo opera Dei distinguuntur per dies sive luces. Et est dies una quietis Dei et illa est, in qua omnia quiescunt et ubi divina poten¬tia non habet ultra operari, et est Jesus. Nota, dicit: «Lux in tenebris lucet, et tenebrae eam non comprehenderunt». Semper igitur lu¬cebat lux in tenebris, sed numquam comprehen¬sa, nisi quando «Verbum caro factum est.» Sic dicit Paulus Actuum XVII, quo modo Christus venit ad pellendum ignorantiam etc. Primo de luce in se: ibi «lux»; secundo de eius relucentia in alio: ibi «et lux in tenebris lucet»; tertio de eius incomprehensibilitate: ibi «et tene¬brae eam non comprehenderunt» etc. Nota, quo modo est lumen luminis habens in se testimonium absolutae lucis ut Johannes, qui non est lux sed testimonium lucis. Et quod non est nisi lux una, «quae illuminat omnem homi¬nem» et Johannem et quoscumque, qui ‹veniunt in hunc mundum›, sicut unus sol etc. Iterum: «In mundo erat et mundus per ipsum factus est et mundus eum non cognovit» etc. Nota bene hoc! «In propria venit», scilicet venit in civitatem suam et sua propria, puta naturam humanam. Et ibi etiam a suis non est receptus neque cognitus, sed «quotquot autem receperunt» etc.