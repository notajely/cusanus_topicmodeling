38v «Complevitque Deus die sexto opus suum, quod fecerat, et requievit die septimo» etc. Joseph fuit faber lignarius etc. Nota, sicut faber lignarius, qui vult sibi facere locum requiei, facit per sex dies domum et in sexta die complet cameram, in qua die septimo quiescit, sic Deus creator suae sapientiae aeter¬nae, quae et Filius dicitur, aedificavit domum via creationis per gradus, et quia propria domus sa¬pientiae est rationalis anima, quae sola est capax sapientiae, ideo, antequam illam faceret, non po¬tuit habere, ubi quiesceret. Unde inter omnia ra¬tionabilia, quae creavit in sexto die, unam pro¬priam cameram filio suo creavit seu aedificavit et hanc eodem die complevit. Et tunc cessavit aedificare. Descenditque filius et inhabitavit il¬lam cameram. «Et benedixit» etc. Et nota, quod dies requiei et sabbati est lux, quae Christus, ut ait Christus se filium sabbati etc. Et iubilaeum etc. Unde omnes creaturae ex luce divina prodie¬runt, quae est sapientia Patris. Sed quiescit in septimo etc. Item nota, quo modo in Adam fuit completa natura complicans masculinitatem et femineita¬tem, quia ex ipso Eva, quae est virago, quia de viro sumpta. Masculinitas igitur complicabat fe¬mineitatem; in Maria femineitas complicabat masculinitatem; nam mulier circumdabat virum. Unde sicut ex Adam mater omnium viventi¬um secundum carnem, ita ex Maria Christus pa¬ter omnium viventium secundum spiritum. Ge¬neratio ex Eva est animalis per concupiscentiam, generatio ex Christo est spiritualis per caritatem. Et prima generatio vocatur nativitas, ut ait Chri¬stus: «Non meminit pressurae, quia natus est homo» etc. Secunda vocatur regeneratio. Primus Adam de terra terrenus natus est, Christus secundus Adam de caelo caelestis. Unde Maria est terra exuberanter purificata, de qua secundus Adam caelestis se induit. Et quie¬vit Deus a purificando die sexto, quia ad gradum supremum terra elevata fuit in Maria. Nota, quasi Deus volens se multiplicare et hoc, quia fieri non potuit, voluit aliquid saltem creare in valore modo, quo fieri potuit aequale, ac si denarium aureum aequalis valoris etc. Ad hoc igitur, ut denarium illum haberet, creavit omnia, sine quibus ille haberi non potuit, scilicet caelum, terram, elementa etc., deinde mineras, deinde leges mineras purgandi et sic quousque ad purgatissimum aurum valorem omnium rerum in se habentem deveniretur. Et hoc aurum est terra sanctae virginis etc. Ex illo auro recepit massam et illam in monetam suam, ubi nomen suum, quod est filius eius, solum reperitur su¬prascriptum etc. convertit. Ecce, quia per sex purgationes deventum est ad verum aurum. Et quiescit in illo imago Patris, ut moneta illa valeat deum etc.