THEMA ET PROTHEMA SEC. IORDANUM 115ra «Ut manifestetur in Israel, propterea veni» Johannis primo. Ipse «fuit homo missus a Deo, cui nomen erat Johannes. Hic venit in testimonium, ut testimo¬nium perhiberet de lumine» Johannis ibidem. Augustinus, ut in Postillis Jordani reperi¬tur, dixit ex Platonicorum libris haberi Evange¬lium Johannis «In principio erat Verbum» usque hic: «Fuit homo missus a Deo, cui nomen erat Johannes», quia illa verba ibi non habentur. Sed bene legitur ibidem: «Et hominis anima, quam¬vis ‹testimonium perhibeat de lumine›, ‹non est ipsa tamen lumen›». Et ita Johannes Baptista est ut hominis anima. Et hoc nota, quoniam, quae est comparatio animae ad corpus, illa est comparatio Johannis ad ‹omnes natos mulierum› ante ipsum. Et sicut hominis anima plus participat de ratione, ut ver¬bi seu rationis divinae testimonium in se perhi¬beat quam anima alterius animalis, ita in Johanne plus quam aliis hominibus. Unde lumen divinum inattingibile per medi¬um lucernae, quae est Johannes, nobis ostenditur et lucerna est, quae viam nobis parat ad lumen. PARS PRIMA De epieikeia, qua Deus in nativitate Johannis Baptistae aliorumque usus est, et de bono publico, quod dispensationis supra legem naturae causa fuit Ex evangelica historia, quam nobis sanctus Lu¬cas describit, mirabilem sanctissimi Johannis nati¬vitatem audivimus. Circa quam aliquid nobis me¬ditandum, considerantes, occurrit: Deum omni¬potentem ita ordinariam dedisse naturae legem, ut sibi dispensatoriam observaret clementiam. Dicunt morales Graeci epieikeiam, quae est virtus dispensatoria et interpretativa legis, clementiae prin¬cipum inseparabiliter inhaerere, ut summa auctori¬tas non sit lege sua communi stricta, quia ob bo¬num publicum lege non obstante valeat providere. Tali quadam potestate Dei virtus supra legem in nativitate beatissimi Johannis usus est, ut nar¬rat historia. Sed causa dispensationis publica exstat utilitas, scilicet «ut testimonium perhiberet de lumine». Volo autem circa hoc quaedam ad vestri me¬moriam reducere, ut dulci admiratione ducamur ad secretiora nostrae salvationis arcana. Deus qui condidit hominem, ‹Evam matrem esse voluit omnium viventium›, ut legitur Gene¬sis IIIo. Sed ad hoc, ut mater esset, duo legis naturae capitula adiunxit, quae voluptati carnis insunt, scilicet unitatem carnis cum viro et utriusque fe¬cunditatem. Contra secundum 115rb legis naturae capitulum, scilicet ubi illa, quae mater esse debuit, infecun¬da fuit, legimus dispensatum in Sara et Elisa¬beth – contra primum in Maria – , ut primae duae nativitates eo minus ex voluptate carnis procederent, quo progressioris aetatis in sterili¬tate fuerunt matres, quando de viris concepe¬runt, tertia autem nullius voluptatis penitus, quia de viro non concepit. Unde ita in hiis dispensationis gratiam legi¬mus tali certitudine advenisse, ut non sit haesi¬tatio de gratia. Scivit enim Sara se conclusam, ne pareret. Et postquam anus facta est et sibi muliebria defe¬cerunt, ut Genesis XVI et XVIII, concepit de Abraham. Ita et Elisabeth sterilis, postquam «processit in diebus», ut Lucae Io, concepit de Zacharia. Unde, etsi in diebus suis non processissent, sterilitatis vitium aliquo adiutorio naturae tolli potuisset. Conici posset hoc, si non semel post longam sterilitatem, sed pluries pareret, uti de Rebecca Genesis XXV et de Rachel Genesis XXXo et de uxore Manue Iudicum XIII legitur. Et qui sterilitatem ruperunt, scilicet Jacob, Jo¬seph et Samson, magni fuerunt, sicut et Anna dono Dei rupit sterilitatem in propheta Samuele, quem edidit et post quem plures, ut primo Re¬gum Io legitur. Quare non nisi ex certa et singulari gratia supra legis naturae secundum capitulum exstat cum Sara et Elisabeth dispensatum. Est et ultimo contra primum legis naturae ca¬pitulum in Maria dispensatum, quae, cum virum non cognosceret, concepit, uti ipsa ait ad ange¬lum: «Quo modo fiet istud, quia virum non co¬gnosco?» Lucae Io. Hae tres dispensationes ordine paene simili factae scribuntur; nam omnes illae in partu uni¬co terminatae sunt. Non enim peperit Sara post Isaac, nec Elisabeth post Johannem, nec Maria post Jesum, ut partus intellegatur dispensationis causa. Sunt denique hii partus annuntiati ante con¬ceptum per Dei virtutem ac angelico ministerio. Docemur enim Actuum VIIo per sanctum Ste¬phanum, ubi nos legimus in Vetere Testamento Deum aliquid fecisse, ut intellegamus, «manu an¬geli» hoc actum. Ita quidem intellegere debemus ‹in manu angeli› per Deum annuntiatum Genesis XVII, ubi ait Dominus ad Abraham: «Sara, uxor tua, pariet tibi filium», ‹et vocabis› «nomen eius 115va Isaac». Quod autem haec annuntiatio ‹per manus an¬geli› facta sit, nos docet beatissimus Stephanus martyr loco allegato. Et probatur capitulo XXII Genesis ibi: «Vo¬cavit autem angelus Domini Abraham secundo de caelo dicens: Per memet ipsum iuravi, dicit Dominus». Et probatur ex 32o capitulo Genesis et Iudicum 13o simul consideratis, quia ille, qui dicitur Dominus, ‹cuius nomen est admirabile›, dicitur et «angelus» Iudicum XIII et Lucae Io, ubi ea, quae angelus dixit Mariae, Elisabeth Do¬minum dixisse dicit, quando ait ad Mariam: «Beata, quae credidisti!», quae «a Domino dicta sunt tibi!»; et Johannis primo: «Deum nemo vi¬dit umquam». Talis etiam fuit annuntiatio ‹in manu angeli› sancti Johannis, ubi angelus ait: «Elisabeth pariet tibi filium, et vocabis nomen eius Johannem». Similiter fuit Jesus annuntiatus per angelum dicentem: «Ecce, concipies in utero et paries fi¬lium et vocabis nomen eius Jesum» Lucae 1o. Nominatur angelus ille Gabriel quasi fortitudo Dei. Nam ex fortitudine virtutis Dei supra legis naturae capitula haec acta sunt. Haec autem annuntiatio cum proprii nominis expressione facta est, ut ex alto et aeterno Dei incomprehensibili consilio, non casu, haec, quae supra naturae legem sunt, ob maximum quen¬dam finem evenire sciant parentes, et ut hii, qui iusti et sancti sunt, sciant sua desideria exaudiri, etiamsi adimpletio requirat, ut lex naturae cedat, dummodo credant. Fit igitur annuntiatio, ut ad fidem perveniatur. «Fides enim ex auditu» ortum capit. Unde, dum alta per iustos desiderantur et illa futura annuntiantur, antequam lex naturae, quae dicit id impossibile, quod annuntiatur, possit vinci per fidem, oritur primo timor et deinde circa modum trepidatio; non circa id, quod de¬sideratur et petitur, quoniam nihil desideratur, quod non speratur; nihil speratur, quod non creditur. Quare petitio et oratio, quae ostendit deside¬rium, non ponit impossibilitatem in desiderato, quin is id dare possit, a quo petitur; sed circa modum adipiscendi est trepidatio, dum promit¬titur propter obviationem legum usualis naturae. Unde Abraham desideravit habere a Domino heredem, ut possit semen suum multiplicari et altissime elevari supra terram. Hoc desideravit, quando scivit uxorem 115vb suam infecundam et sterilem; et «credidit Deo», quan¬do sibi tale semen promisit. Sed dum circa cer¬titudinem versaretur, timor ipsum invasit Gene¬sis XV. Et quando sibi heres ille desideratus in sua uxore sterili generandus promittitur, in annun¬tiatione etiam nominis eius, ut omnis certitudo sibi insinuaretur, «cecidit Abraham in faciem su¬am et risit in corde suo dicens: Putasne centena¬rio nascetur filius? Et Sara nonagenaria pariet?». Ita et ‹Sara risit retro ostium› «dicens: Post¬quam consenui et dominus meus vetulus est, operam dabo voluptati», ut haec Genesis XV, XVII et XVIII habentur. Ex quo risu et verbis quandam trepidationem circa modum eosdem habuisse conicimus. Sed haec trepidatio tunc sublata fuit etiam, ut in mo¬do lex naturae usualis eos haesitare non faceret, quando annuntiator subiunxit: «Quare risit Sa¬ra», uxor tua «dicens: Numquid paritura sum anus? Numquid Deo est quidquam difficile?» Genesis XVIII. Unde omnis vacillatio est tunc exstincta in Abraham et Sara, ita quod ex tunc Deo firmiss¬ime crederet legis naturae capitulis non obstan¬tibus, ut probat Paulus Ad Romanos IIIIo, de Abraham et de Sara Ad Hebraeos XI. Sic et Zacharias sanctus sacerdos, quando sterilem habuit uxorem, orationem fudit pro fi¬lio sancto et sacerdote magno et magnae virtutis, qui posset «parare Domino plebem perfectam». Et angelo sibi annuntiante suam orationem esse exauditam, quoniam talem filium habiturus esset ex Elisabeth, timuit. Non credidit Zacharias hoc Deo impossibile, quod petiit, sed circa modum ex Elisabeth sterili caespitabat non credendo verbis annuntiantis. Sed tulit de eo angelus hanc trepidationem, quando ‹se dixit Gabrielem esse, qui astat Deo, et ad hoc evangelizandum missum. Et in huius signum ab eo abstulit loquelam›. Et est advertendum ad textum, qui dicit ange¬lum dixisse: «Eris tacens et non poteris loqui usque in diem, quo haec fiant, pro eo, quod non credidisti verbis meis»; non ait: pro eo, quod non credis. Tunc etenim credidit et hinc rediens ad domum completo officio, ut assequeretur promissum, cognovit Elisabeth, quae concepit, ut Lucae Io. 116ra Sic et gloriosissima virgo Maria sciens pro¬missum esse Israel puerum, in quo omnes gen¬tes deberent benedici, orabat ad Deum, ‹ut re¬cordaretur misericordiae suae, sicut locutus est ad patres, Abraham et semini eius in saecula›. Et cum ipsa esset virgo et sciret secundum primum capitulum legis naturae hoc naturaliter impossibile, adhuc se matrem et virginem desi¬derabat huius promissi pueri ex mirabili et ex¬cellentissima caritate, qua optabat omnium be¬nedictionem in puero illo. Unde angelus cum salutatione ipsam accedit. Et ipsa turbata et cogitante, «qualis esset salu¬tatio», subiungit: «Ne timeas, Maria. Invenisti enim gratiam». «Ecce concipies» etc. Explicat igitur angelus, quale fuit desiderium Virginis, quod ipsa per gratiam invenit. Id et¬enim per gratiam invenit, quod exprimit de pue¬ro. Id igitur desideravit. Sed Maria circa modum haesitans aiebat: «Quo modo fiet istud, quoniam virum non co¬gnosco?» Aperuit ei angelus modum, quasi dice¬ret: Non haesites ob usum communem naturae! «Spiritus Sanctus» etc. Ita duxit ipsam ad fir¬missimam fidem, ut id ipsum, quod prius opta¬vit, ex firma fide omni ambiguitate modi sub¬lata speraret dicens: «Fiat mihi secundum ver¬bum tuum.» Et ita Elisabeth ‹plena Spiritu Sancto› enun¬tiavit Mariam alloquens: «Beata, quae credidisti, quoniam perficientur» in te omnia, «quae dicta sunt tibi a Domino». Et ita habemus has tres supernaturales nativi¬tates easdem paene dispensatorias et gratiosas formas habuisse, prout haec recte consideranti manifestantur. Est post hoc circa illas ipsas miraculosas na¬tivitates considerandum, quale fuit hoc bonum publicum, quod fuit causa dispensationis supra legem naturae. Et primo circa partum Abrahae ex Sara fuit maxima quaedam atque publica causa, scilicet ut ex fideli Abraham maximo dono gratiae ex li¬bera et sterili fideli Sara semen multiplicaretur; in quo uno semine ad successorem ipsius Abra¬ham deveniretur, in quo omnes homines per fi¬dem benedictionem assequerentur, sicut ipse Abraham per fidem assecutus est, cum esset se¬nex et Sara sterilis, ut factus sit «pater multarum gentium» et pater seminis in saeculorum saecula et in aeternum benedicti. Quod hoc sit verum, ex evangelio Lucae pri¬mo 116rb et Paulo Ad Romanos et <Ad> Galatas et locis variis patet. Nam, ut ex verbis Mariae virginis in hymno «Magnificat» expressis et Lucae 1o capitulo po¬sitis patere potest, quoniam puerum quendam Deus promisit Israel, «sicut locutus est ad patres nostros, Abraham», et per id, quod Deus locutus fuit de hoc puero ad Abraham ut Zacharias Spi¬ritu Sancto plenus in cantico prophetico «Be¬nedictus Dominus Deus» in eodem capitulo Lu¬cae posito, scilicet velle facere misericordiam. De qua et Maria virgo loquitur, et hoc secun¬dum ‹memoriam testamenti sui›. Quod quidem testamentum fuit per ipsum Deum iure iurando firmatum, quando iuravit Abrahae, patri nostro, dare scilicet hoc semen, in quo ‹omnes gentes benedicerentur›. De quo Genesis XXII, ubi ait Deus: «Per memet ipsum iuravi: Quia fecisti rem hanc et non pepercisti filio tuo propter me, benedicam tibi et multiplicabo semen tuum sicut stellas et arenam, quae est in litore maris. Possidebit se¬men tuum portas inimicorum tuorum, et bene¬dicentur in semine tuo omnes gentes terrae, quia oboedisti voci meae». Ita ait Dominus ad Isaac Genesis XXVI: «Benedicentur in semine tuo omnes gentes ter¬rae, eo quod oboedierit Abraham voci meae». Et ait ad Jacob Genesis XXVIII: «Benedicen¬tur in te et in semine tuo cunctae tribus terrae». Et haec est allegatio beatae Mariae virginis, dum dicit: «Sicut locutus est ad patres nostros, Abraham et semini eius.» Unde, cum gravida esset, virgo Maria dixit: «Suscepit Israel puerum suum», sic scilicet pro¬missum, qui est hoc semen, ut et Paulus Ad Galatas IIIo capitulo exponit ‹dictas esse pro¬missiones Abrahae non in seminibus multis, sed in semine, quod est Christus›. Unde Maria virgo ait se apud ‹omnes gentes beatam dici› debere, quia haec ‹magna sibi fecit›, scilicet ut hoc semen, in quo omnes gentes be¬nedici deberent, et ob hoc, quod mater seminis ab omnibus gentibus beata et inter omnes muli¬eres benedicta dici deberet – ipsa in utero con¬cepisset. Sic igitur habemus hoc semen Abrahae in Isaac, filio sterilis Sarae, divinam dispensationem recepisse, ut ex fideli Abraham exsurgeret fide¬lissimum Deo semen et Deo acceptatissimum et dilectissimum, de cuius plenitudine gratiae om¬nes gentes benedicerentur. O quam magna est haec «dispensatio 116va sacra¬menti absconditi», quae omnibus Abrahae, id est fidelibus, filiis, ut Paulus Ad Galatas IIIo de¬ducit, maximam tribuit, scilicet ultimam atque indeficientem consolationem! Si enim ‹Abrahae filii› sumus, fideles sumus et semen Abrahae ex libera fidelitate benedictio¬nem consequi nos posse sperare debemus, quae semini Abrahae multiplicato per fidem, ‹ut sunt stellae caeli›, in uno semine, scilicet Jesu Salvato¬re, promissa est. Latitabat igitur Christus, sanctus sanctorum, in semine Abrahae in Isaac transmisso. Et in hoc fuit omne semen Abrahae in veris et fidelibus filiis Abrahae sanctum, quia in ipso uno semine Abrahae occultatur «Christus secun¬dum carnem» in virtute, qui post plenitudinem temporis et debitas seminis depurgationes, per regulas circumcisionis et legis Moysaicae in Ma¬ria virgine conceptus nobis natus est. Est igitur «semen Abrahae» in Isaac miracu¬lose transmissum, ut cognoscente mundo, quam gratiose hoc per Dei virtutem actum est, causam maximam praesupponat et, quantum datur, Sal¬vatoris incarnationem investiget. Sed semen Zachariae sacerdotis pariformiter pro finali causa fecunditatem in sterili Elisabeth gratiose exstat assecutum, scilicet ut – sicut Christus, in quo omnes gentes veniunt benedi¬cendi secundum carnem, mundo erat ostenden¬dus filius Abrahae et heres secundum hunc mundum – <Christus> etiam ostenderetur mun¬do per semen Abrahae heres et filius Dei tam¬quam ille, in quo sit ipsa «plenitudo divinitatis corporaliter», ut sic operetur, quod omnes gen¬tes benedicantur in ipso. Abrahae enim promissum est semen, in quo «gentes benedicentur». Est successive huius seminis purgatio facta et ostensio in prophetis, qui hoc semen sentiebant in spiritu appropinquare ad partum, et de illo secundum hoc propinque aut remote eius ad¬ventum ostendentes. Sed natus est Johannes ex semine Abrahae. In quo semen fuit purgatum, ut scilicet non restaret secundum castitatis et sanctimoniae munditiam post ablationem culpae originalis comparatione omnium natorum aliquid purgan¬dum; immo, <fuit> purgatissimum secundum dis¬pensationem generationis Isaac, ita quidem quod secundum viam illam, qua naturam supergredi¬tur gratia, 116vb in lege fecunditatis parentum nihil tale purgandum restaret, quominus ipse «inter natos mulierum» talis foret, quo «maior non sur¬rexit». PARS SECUNDA De Johanne annuntiante adventum Filii Dei a) Johannes Christo ut vox verbo et lucerna luci comparatur; Maria quidem sanctior, sed Johannes proxima Christi ostensio fuit, quem Pater ei revelavit Johannes igitur est ad hoc nobis supra na¬turam fecunditatis parentum datus filius summi sacerdotis, ut nobis Christus via notitiae oriatur quasi a praecursore annuntiante adventum Filii Dei, sicut nobis a Maria virgine secundum car¬nem ortus est. Sic enim nobis ostendit Zacharias ‹Sancto Spiritu plenus› dicens: «Et tu propheta Altissimi vocaberis. Praeibis enim ante faciem Domini parare vias eius». Et hoc ipsum Christus et angelus de ipso at¬testantur: Lucae Io et VIIo; Matthaei XI; Marci Io; Johannis V; de quo in themate et Johannis Io et IIIo. Verum Maria assecuta est gratiam dispensatio¬nis, quam nulla umquam mater exstat assecuta, ut virgo pareret. Et hoc quidem semen Abrahae, in quo «omnes gentes benedicentur», ostenden¬dum per sanctum Johannem mundo ederet, ut partus Virginis ex summa dispensatione exortus ille sit summus et ‹omnibus gentibus desidera¬tus›, qui mereatur talem dispensationem gratio¬sissimam, cum in ipso sit ultimitas exspectationis et finis, in quem omnes dispensationes antece¬dentes sunt ordinatae. Iam nunc satis potest fideli constare, quo modo admiranda sancti Johannis nativitas a no¬bis est devotissime extollenda, cum sit propter nos dispensata, ut scilicet in ipso tamquam pur¬gatissimo semine benedictionis Abrahae secun¬dum Isaac a sterili matre et sene sancto Zacharia aperiatur nobis ut in proxima similitudine sanc¬titatis et iustitiae cognitio Christi, sicut in pro¬xima similitudine veritas. Adeo enim propinqua fuit Christi similitudo Johannes, ut de Johanne conciperent omnes ip¬sum esse Christum Lucae IIIo. Et de Pharisaeis ‹miserunt ad eum› ad hoc sciendum Johannis primo. Similiter, dum Christus miranda operaretur post mortem Johannis, crediderunt plerique Jo¬hannem a mortuis resurrexisse, ut Lucae IX. Unde semen Abrahae in Isaac et ceteris patri¬archis et prophetis, successoribus Isaac, purgatum successive usque ad altissimum gradum secundum viam generationis Isaac in Johannem pervenit, ut ipse Johannes sit semen Abrahae ex commixtione viri et mulieris etiam secundum 117ra dispensatoriam gratiam Isaac sanctissimum et benedictissimum adeoque propinquum, ut vox est verbo. Nam ipse fuit «vox clamantis in deserto», in quo latet verbum intellectuale, quod vox annun¬tiat. Et non est modus melius annuntiandi ver¬bum intellectuale quam per vocem. Unde ait Christus ‹ipsum fuisse lucernam›, quae praecedit in tenebris ambulantes, ut viam videant Johannis VIIo. Lucerna autem in se lumen defert et ostendit lucerna lumen, sicut vox verbum. Christus igitur «lux», et Johannes «lucerna» Christi, sicut humanitas in Christo lucerna divi¬nitatis, ut ait Johannes in Apocalypsi. Unde ita se habet Johannes ad humanitatem Christi, sicut humanitas Christi ad divinitatem. Quare, etsi Johannes sit talis, quo «maior non surrexit», tamen ad Christum penitus impropor¬tionalis, sicut lucerna penitus improportionalis ad lumen et vox clamantis ad verbum, neque sanctior virgine Maria, quam uti se ipsum Chri¬stus exclusit, quando aiebat ‹inter natos mulie¬rum neminem sanctiorem Johanne surrexisse›. Dicit enim «inter natos», et «inter natos mulie¬rum» et inter eos, qui ‹surrexerunt›. Virgo enim gloriosa, cum esset Dei altissimi sanctificatum tabernaculum, nullo umquam tem¬pore fuit membrum Satanae, et ita «non surre¬xit». Sed Johannes aliquo tempore ob culpam originalem a Deo fuit alienatus, sed post per gra¬tiam adhuc in utero matris «surrexit». Unde, etsi Maria in voluptate carnis secun¬dum naturae legem concepta originali naturae vitio subfuit, nullo tamen tempore gratia caruit, ut gratia sanctificationis concurreret cum tem¬pore infusionis animae. Et hinc angelus eam ut ‹plenam gratia› et ‹in mulieribus benedictam› salutat, et mater Johan¬nis Elisabeth ‹Spiritu Sancto plena› ipsam ‹inter omnes mulieres benedictam›, quia «mater Do¬mini», «exclamavit». Non sic de sancto Johanne legitur, qui ex in¬tervallo gratiam Sancti Spiritus assecutus est, ut tunc ‹surgeret› sanctificatus in utero, quando in sexto mense de adventu eius exsultavit, ‹de cuius plenitudine› gratiae ipse asserit se et ‹omnes re¬cipere›. Sed id, quod in Johanne notare habemus, est, quo modo ipse est proxima Christi ostensio. Nam Johannes «fuit missus a Deo» ‹ad prae¬parandum viam Domino› quasi in virtute 117rb pro¬phetica praecedens. Omnia enim, quae Christus venturus facere debuit tamquam in virtute Verbi Dei Patris et Spiritus Sancti, haec Johannes prae¬ambulariter fecit quasi materiam disponens ad recipiendam formam. Evangelizabat enim Johannes regnum Dei ante eum numquam evangelizatum; baptizabat aqua et alia cuncta fecit, quae prius facta non erant et quorum perfectio ad Christum spectavit. Nam evangelizatio<nem> et baptizatio<nem> in virtute Dei et Spiritu Sancto, qui est forma vivificans, ad Christum spectare dixit, ad se autem <spectare> praecurrendo illa figurare in lo¬tione aquae. Sicut enim Isaac se patri Abrahae usque ad mortem oboedientem ostendit, ut Deo sacrifici¬um fieret, et in hoc Christum verum sacrificium typice figurando ostendit a remotis, sic et Johan¬nes propinquissime Christum ostendit. Et ad hoc ‹a Deo missus fuit›; et ob hoc omnia fecit, quae fecit, scilicet ut missioni suae satisfaceret ‹testimonium de lumine› Christo ‹perhibendo›. Unde dicit, ut legitur Johannis primo: «Ut manifestaretur in Israel, propterea veni ego bap¬tizans in aqua», et infra, et «qui misit me bapti¬zare in aqua, ille mihi dixit: Supra quem videris Spiritum descendentem et manentem super eum, hic est, qui baptizat in Spiritu Sancto. Et ego vidi et testimonium perhibui, quia hic est Filius Dei». Et est considerandum, quia dicit ibidem: «Et ego nesciebam eum», quod Christus, quia a Jo¬hanne fuit incognitus, a nemine fuit cognitus, ut Judaei de Christo fatentur, Johannis VIIo et Christus de se ipso Johannis VIIIo dicens: «Vos nescitis, unde venio»; et ibi, in eodem capitulo: «Neque me scitis». Immo ‹nec fratres eius cre¬diderunt in eum›, Johannis VIIo. Unde cognosci non potuit Christus in mun¬do ambulans nisi revelatione Patris. Duo sunt autem, quibus Pater revelavit, ut illi aliis re¬velarent, scilicet sancto Johanni Baptistae et sancto Petro. Unde revelavit Pater sancto Johanni tam¬quam inter natos mulierum maximo et sanctis¬simo ultimo sacerdoti Veteris legis, usque ad quem «omnes prophetae et lex prophetaverunt» Matthaei XI ad revelationem omnium, quae ut figura praecesserunt, ut fatetur ipse Johannes Jo¬hannis primo. Et revelavit Petro, maximo atque sanctissimo primo sacerdoti Novae legis, ut Christus dicit ‹non carnem nec sanguinem, sed Patrem ei re¬velasse›, 117va Matthaei XVI, ut sic Christus sit sacer¬dos primus et ultimus coincidenter, in quo con¬cluditur omne sacerdotium Veteris legis tam¬quam in fine et initiatur omne sacerdotium Novae legis tamquam in principio, ut sacerdoti¬um Christi sit simul «Alpha et Omega» omnis sacerdotii. Unde sacerdotium Johannis fuit in ostensione eius, ‹qui tollit peccata mundi›, et ad illuminan¬dum et purgandum plebem in receptione eius. Tale fuit et sacerdotium Petri. b) De testimonio, quod Johannes se Christo perhibuit et Christus pro se allegavit Quantum autem nobis contulit testimonium Johannis, advertendum, quia cum Johannes es¬set ‹a Deo missus, ut testimonium ferret› de Fi¬lio, dignum se fecit prius, cui credi debuit. Tantae enim sanctimoniae vitae fuit, ut non biberet omne id, quod inebriat, et mundum, quia plenum mendaciis, fugeret et deserto se daret et de locustis et melle silvestri viveret et zona pel¬licea se cingeret. Et cum talis esset vita et doctrina, quod nullis blandimentis mundi aut vitae posset a iustitia et veritate trahi, quam vitae praeposuit, ut mors eius ostendit, tunc, quia non fictus, sed verus cultor veritatis longo experimento repertus fu¬erat et pro tali habitus et tentus, apud omnes testimonium perhibere potuit de lumine, «ut omnes crederent per illum». Et vide, quantae efficaciae fuit testimonium Johannis, quia, quando vidit Jesum ambulantem et diceret: «Ecce, agnus Dei!», duo discipuli eius, quorum unus fuit Andreas, secuti sunt Jesum; et Andreas adduxit Petrum fratrem suum dicens: «Invenimus Messiam» etc., Johannis primo. Ecce, quo modo ex testimonio Johannis re¬ceptus est Messias! Est etiam advertendum, quia non sine causa vocatus est ‹Johannes› quasi ‹Dei gratia›. Nam cum testimonium de Christo facere debebat, per quem ‹facta est gratia›, recte Johannes dictus est testis Christi. Dicit enim ipse Johannes de Chri¬sto: «De plenitudine eius omnes accepimus gra¬tiam pro gratia, quia lex per Moysen data est, gratia et veritas per Jesum Christum», Johannis primo. Aperuit igitur ipse advenisse tempus gratiae, et hoc esse tempus gratiae, scilicet quando ‹ve¬ritas facta est› per Jesum Christum. Veniente igitur gratia cessat rigor legis Moy¬saicae. Sed gratia illa, quae cessare facit legis ri¬gorem, non est ideo gratia, quasi sit dispensatio in opere, sed quia ‹veritas 117vb facta est› per Jesum Christum. Unde, quia «de plenitudine Christi omnes ac¬cipimus», tunc gratiam in Christo consequimur, ‹per quem veritas facta est›. Et adverte, quia dicit ‹legem per Moysen da¬tam, sed gratiam et veritatem per Jesum Chri¬stum factam›! Quod enim per Moysen datum est, ut fieret, per Jesum Christum factum est sic, ut non sit opus, ut amplius sic fiat. Et sic Christus «completio legis», sicut veritas completio figurae. Et sic in completione legis in Christo ‹gratia et veritas nobis facta est›, qui ad legem non astringimur, quia si Christus in nobis est, in Christo eam adimplevimus, cuius gratia salvamur. Unde per hoc Johannes ‹parans plebem per¬fectam› in ‹praedicando baptismum paenitentiae et remissionis›, ut homines faceret gratiae huius participes, et regnum Dei annuntians illis, qui gratiam Christi adepti fuerint, posuit «regnum caelorum» usque in suum tempus incognitum in notitia hominum. Et vias ostendit ad ipsum scandendi tales, quod se regnum semper absconditum occultare amplius non valens ‹rapiatur› quasi id, quod «vim patitur», ut Christus dicit «regnum caelorum» a tempore Johannis ‹vim pati›, quia violenti et ar¬dentes in desiderio per vias, quas Johannes os¬tendit, pergentes ‹ipsum rapiunt›, Matthaei XI. Et sunt viae Johannis viae receptionis gratiae Christi. Unde sicut beata Maria virgo fuit «gratia ple¬na» super omnes mulieres, quia mater Christi, sic et Johannes habuit super omnes natos mulierum gratiam, quia mysticus pater Christi, quia sicut Maria Christum nobis genuit, ita et Johannes ip¬sum ostendendo eundem in nobis per notitiam genuit. Multum obligamur sancto Johanni et nemini hominum plus post Mariam. Nam ipse nobis hunc thesaurum salutis aperuit, quam Maria do¬navit. Qui advertit, quid interest inter Judaeos – qui secundum carnem Christum Mariae filium uti Christiani sciunt, sed ignorant Christum secun¬dum revelationem Johannis – et inter Christia¬nos, qui Christum sciunt, quia testimonium Jo¬hannis receperunt, ille scit, quas laudes sancto Johanni referre quisque Christianus teneatur! Advertendum arbitror admirabilem Dei pro¬videntiam, ut lux, quae Deus est, in mundo ca¬liginoso 118ra recepta cognitionis via amplecteretur. Nam Johannes, «Dei gratia» seu «in quo gra¬tia» secundum nominis etymologiam, ad hoc missus, ut ‹testimonium de lumine perhiberet› licet ‹ipse lux non esset›, qui testis lucis, nec sponsus, sed «amicus sponsi», cum tantus habi¬tus esset, ut omnes eum plus quam prophetam haberent, quia et «plus quam propheta» fuit, ut Christus de ipso attestatur, Matthaei XI et Lucae VII nihilominus, ut in se testimonium Christi aperiret, aiebat ‹se non dignum, ut solveret cor¬rigiam calceamenti› Christi. Nec in hoc aliquod finxit Johannes, omnium ‹natorum ex mulieribus maximus›, sed instruebat auditores, qualis habendus foret Christus, si ipse, qui ab omnibus Christus aestimabatur, indignus foret ad minimum Christi servitium. Unde ostendit Christum, quem Dei Filium aiebat, improportionabiliter omnes, qui in hu¬manitate apparere possunt, excellere, quando omnes homines indignos humillimo servitio eius in aestimatione, qua ipse maximus habitus et se indignum asseruit, clarissime ostendit. Deinde tantam aiebat Dei excellentiam supra omnem intellectualem nostram visionem, ‹ut nemo hominum ipsum umquam viderit›; sed ad¬iunxit ‹unigenitum Dei Filium, qui est in sinu Patris, hoc revelasse› in hoc admirabilem Christi virtutem supra omnes homines enuntians, ut so¬lum Christus sit, qui Deum Patrem videre possit, qui revelavit Deum neminem vidisse, per hoc omnes Veteres Scripturas declarans, quae lo¬quuntur de apparitionibus Dei. Deinde aperuit, quoniam Christus ‹de caelo descendit›, quia dicit ‹eum desursum venisse et propterea super omnes esse›, et quod sicut ille, ‹qui de terra est, terrena loquitur›, ita caelestis caelestia; et quia venit de caelo, ubi est regnum veritatis, nuntius veritatis est ea caelestia annun¬tians, quae ‹vidit et audivit›. Unde subiungit Johannis IIIo, quod, «qui accipit testimonium eius, signabit, quod Deus verax est», quoniam «quem misit», «verba Dei loquitur». Qui habet Spiritum «non ad mensu¬ram», quia Deus ‹non dat Spiritum ad mensu¬ram›, a fortiori non dedit Filio Spiritum ad mensuram, ‹quem diligit et in cuius manu om¬nia posuit›. Quare, «qui credit in Filium, habet vitam ae¬ternam. Qui autem incredulus est Filio, non vi¬debit vitam, sed ira Dei manet super eum.» Tale etenim testimonium ab homine 118rb num¬quam de Christo auditum est. Hoc est etenim testimonium eius, qui se dicit non esse Chri¬stum, sed ante illum missum, ut testimonium ferat de ipso, ut Johannis IIIo. Et hoc testimonium altissimum et irreprehen¬sibile pro se allegat Christus quasi alterius omni exceptioni maioris testimonium, quod et ipse Christus verum esse approbat Johannis V di¬cens: «Alius est, qui testimonium perhibet de me, et scio, quia verum est testimonium eius, quod perhibet de me. Vos misistis ad Johannem, et testimonium perhibuit veritati. Ego autem te¬stimonium ab homine non recipio, sed hoc dico, ut vos salvi sitis. Ille erat lucerna ardens et lu¬cens. Vos autem noluistis exsultare ad horam in luce eius». Ecce, quo modo Christus testimonium Jo¬hannis, quod ipse Johannes <perhibuit> ad in¬quisitionem Judaeorum, qui ad Johannem mise¬runt, – audiverunt, ut sic nihil suspicionis re¬periri possit in testimonio per inquisitionem po¬tius extorto quam ultranee oblato, – non impu¬gnat, sed approbat. Et testimonium testimonii Johannis ibidem Johannis V subiungit quasi maius testimonium, cum ‹opera, quae operatus est, quae Pater ei dedit›, allegat, ut sic opera et ‹Pater, qui opera dedit, testimonium perhibeant› ea vera esse, quae Johannes dixit de ipso, quae etiam Chri¬stum agere debere Scripturae annuntiant. c) Cur Christus ipse, non autem Johannes miracula fecerit Est in hoc singulariter considerandum, quod Johannes non fecit aliquod miraculum, ut Johan¬nis Xo in fine, sed solum sibi fuit commissum vocis testimonium, ut ibidem, quia erat «vox cla¬mantis in deserto». Unde testimonium Johannis non debuit firmari nisi ex auctoritate ipsius Johannis, viri approbatis¬simi, quia erat testimonium eius, qui ‹praeparare debuit viam›, et sic praeparatorium testimonium. Unde non erat Johanni datum, ut miracula faceret, quando erat pro Christo habitus. Si vir¬tutem miraculorum habuisset, non potuisset de Christo annuntiare, quae annuntiavit, sed pro Christo habitus potius fuisset. Neque miracula sola Christum illum esse os¬tendunt, qui miracula operatur. Multi enim ante et post Christum miraculorum vim habebant, quae Deus operatus est per eos, qui tamen non fuerunt Christus. Sed non habuerunt vim illam ut Christus, qui ut «potestatem habens» imperabat spiritibus et febri et vento. Non sic alii in suo nomine, sed Dei aut Christi operati 118va sunt. Sed si prophetae et Scripturae et Johannes, «plus quam propheta», de Messia annuntiant, quod is sit Messias, et si Johanni, qui ostensione digiti tulit omnem ambiguitatem personae, loci et temporis, non creditur, tunc saltem sibi credendum est, quando concurrit operatio in ostenso Messia, quae secundum Scripturas concurrere promittitur. Et sic illa est certificatio testimonii ostensio¬nis Christi, operatio scilicet, quae a Patre data est supra naturam, quam Messias in eo, quia Dei Filius, dono Patris, qui eum diligit et omnia ei donat, in sua potestate habet. Quapropter, quando Johannes fuit «in vin¬culis» et opera admiranda Christi ad eum defer¬rentur, ut posset iudicare, an aliquis alius talia operaretur miranda et Christus, ut maiora ope¬raretur, venturus foret, vel an ipse esset, «qui venturus» fuit, ut Christus esset et talia ageret, ad operatorem miraculorum duos discipulos misit, non ut ad eum, quem, cum baptizabat, cognovit Dei Filium, sed ut ad patratorem miraculorum, quem ignorabat. Scivit enim Christum in medio Judaeorum esse et nondum venisse ad notitiam, quem ipse baptizavit, sciens tamen eum venturum post eum. Unde, cum nondum mortuus esset et audiret magna miracula fieri, quia resuscitatio adolescentis unici filii matris fuit divulgata per «universam Ju¬daeam» et «omnem circa regionem» – et id ipsum «nuntiaverunt Johanni discipuli eius», ut dicitur Lucae VIIo – tunc «Johannes cum audisset» illa «opera», ut dicitur etiam Matthaei XIo, ‹misit dis¬cipulos duos› ad dicendum: «Tu es, qui venturus es? An alium exspectamus?». Sciens Jesus Johannem non haesitare de eo, quem baptizavit, sed de illo miraculorum per¬petratore, qui mortuum suscitavit, ut Johanni os¬tenderet ex operibus se esse illum, quem in bap¬tismo cognovit Dei Filium, non respondit ad verba interrogationis verbo, sed ostensione fac¬torum dicendo: Ite, «renuntiate Johanni, quae vidistis: Caeci vident, claudi ambulant, surdi au¬diunt, mortui resurgunt, pauperes evangelizan¬tur. Et beatus, qui non fuerit scandalizatus in me», Matthaei XI et Lucae VII. Quasi diceret: Licet Johannes sciat aliquos ali¬quas particulares fuisse consecutos miraculorum gratias aut 118vb consequi posse, tamen, cum audi¬verit universalem mihi datam miraculorum et curationum potestatem in corpore et intellectu, cognoscet me esse illum, quem ostendit pleni¬tudinem gratiae habere, a quo omnes alii ‹grati¬am pro gratia recipiunt›. Et tunc sciet me esse illum, qui eo minuto et in carcere posito crescere et ‹ante eum factus› ‹post ipsum venturus esse› debet, prout haec omnia de me sibi tam per Scripturas quam per Patrem peculialissime sunt revelata. Unde Christus considerans Johannis admiran¬dam prudentiam, scilicet ad ipsum misisse, ut per inquisitionem talem melius ipsum revelaret et red¬euntibus et caespitantibus discipulis illum ex ope¬ribus confirmaret: Christum esse, de quo ipsi dis¬cipuli ad ipsum dubitationem cum admiratione operum perduxerant, et quem prius verbo revela¬verat, nunc se ipsum operibus manifestare osten¬dat, in laudes sancti Johannis sic Christus prorupit: ‹Quid existis videre in deserto?› «Arundinem vento agitatam», scilicet vacuam, instabilem et solum apparentem? Quasi diceret: Non sic nec «mollibus vestitum», sicuti ‹vestiuntur, qui in do¬mibus regum sunt›, sed «plus quam Prophetam» existis videre. «De quo scriptum est: Ecce, ego mitto angelum meum ante faciem tuam, qui praeparabit viam tuam ante te. Amen», amen, «dico vobis: Non surrexit inter natos mulierum maior Johanne Baptista». Ecce, ex hoc habes Johannem, qui non est arundo vento agitata aut de hiis flexibilibus mol¬libus, qui in domibus regum ad rotam fortunae inconstanter volvuntur, non misisse ad Christum quasi haesitans in eo, quod ostenderat Jesum esse Dei Filium, aut ut in duritie captivitatis de¬fecisse, sed ut «plus quam propheta» et ut Elias viam notitiae Christi melius praepararet secun¬dum commissionem sibi a Deo factam. Et haec sic notanda pro nunc occurrunt. PARS TERTIA Quid vita et doctrina Johannis diversarum aetatum homines doceant Debemus autem ad morum instructionem advertere ad duo, scilicet ad vitam sancti Johan¬nis et ad eius doctrinam. In eius vita advertere debemus, ut quisque pro modulo suo ipsum sequatur; magis stricte, qui se 119ra Deo magis voverunt et qui ad perfectio¬nem se magis astrinxerunt. Dum puer esset, ne in mundo pollueretur, «in teneris annis antra deserti» petit sciens in pueri¬tia pronitatem ad lascivias facile trahi a lascivis. Unde sic sunt in clausuris congruis, in timore et arta custodia pueri nutriendi, ut sint quasi in deserto nihil lasciviae videntes aut audientes, nihil inebriativi bibentes, nihil pretiosi et deli¬cati comedentes, ut assuefiant in hiis abstinen¬tiis et temptationibus futuris de facili non ce¬dant. Sunt deinde adolescentes suo modo «in de¬serto» similiter nutriendi, ut vitent colloquia et consortia prava. Quibus labor indefessus ministrandus est, ut assuescat corpus fatigari, ne per otium subintret vitium; et nequaquam comessationibus et potatio¬nibus vacent; neque quicquam temporis habeant, ubi non sit aliquid agendum, ut tempus interpellet et admoneat semper iam hoc tunc illud agendum: hac hora surgendum, tunc primo post lavationem orandum; sic die una, sic alia, tali modo die una, tali alia, et hoc in septenaria variatione: In dominica cogitandum, quid tota septimana actum, et quid male, et quid omissum; et tunc illa neglecta sunt supplenda. Sunt in memoria habendi amici, qui vivunt et qui mortui: et hoc omni die ante dormitionem. Et pro ipsis aliquid semper orandum aut aliud boni faciendum eorum nominibus. Deinde ordo in laboribus dandus, ut omnia fiant bono ordine, et diabolus semper inveniat omnem hominem occupatum. Viri et mulieres et quisque modo suo vitare debet «vinum et siceram» et omnem potum in¬ebriativum, et plus omnibus mulieres honestae, sacerdotes, studentes, sapientes et rectores populi. Et attende ad casum multorum propter co¬messationes et ebrietates, et quo modo ad reli¬giosum Christianum spectat ‹vinum compunc¬tionis›, non inebriationis, bibere. Quod quidem vinum compunctionis inebri¬ando non suffocat, sed inflammat spiritum amo¬re divino, de quo alibi. Non cedamus post omnia adversitatibus quasi hunc mundum 119rb et hanc vitam iustitiae praefe¬rentes, sed arguamus iuxta nostram missionem vitia, etiamsi propterea moriendum sit, ut mor¬tuus est sanctus Johannes! Quoad doctrinam advertere debemus, prout Lucae IIIo traditur, nos Johannem vocare ad pae¬nitentiam, quia paenitentia est eius praedicatio, et quod non sit nobis gloriandum, quasi simus ‹filii Abrahae› aut nobiles aut divites, quia «apud Deum» «non est acceptio personarum» et ‹potens est Deus de lapidibus nobis similes suscitare›. Non est igitur in conspectu Dei, qui omnia potest, de aliquo eius dono gloriandum, sed om¬nes nos ‹ad faciendum dignos fructus› paenitentiae humiliare debemus, ut ‹fugiamus futuram iram›. In omnibus nobis considerare debemus ‹se¬curim› abscisionis vitae ‹ad radicem nostrae ar¬boris vitae positam›, ut ‹mittamur› abscisi ‹in ignem›, si ‹fructum non fecerimus›. Simus mutuam caritatem opere et elemosyna ostendentes, post nostram necessitatem necessi¬tatibus proximi hilariter subveniendo! Vivamus unusquisque in sua vocatione, uti cuique constitutum est vivere in suo loco: ne¬minem defraudando, neminem concutiendo, si nobis potestas data est, contenti stipendiis mili¬tiae nostrae! Haec est doctrina brevis et fecunda sancti Jo¬hannis. Johannes Baptista adhuc in utero sortitus est spiritum in excellentia capacitatis rationalis hu¬manae naturae: Si rationalis humana anima virtutem altam sortiri potest in prophetando, ut in Helia, eam excellenter Johannes sortitus est! Si virtutem angelicam annuntiativam, evan¬gelizativam et doctoralem sortiri potest, ut sacer¬dotes plerique assecuti sunt, qui et «angeli» dicti sunt, ut dicit Malachias propheta, ipsam et Jo¬hannes in excellentia sortitus est! Si rationalis anima sortiri potest virtutem heroicam purgati animi, ut penitus immobilis sit a vero et bono, in quo solum quiescit et cuncta alia spernit, Johannes illam sortitus est, qui hanc vitam et omnia huius vitae blandi¬menta pro nihilo habuit, ut vita et martyrium ostendit.