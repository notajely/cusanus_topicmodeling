23va lin17 «Homines mirati sunt dicentes: qualis est hic, quia venti et mare oboediunt ei?» Matthaei VIII et in evangelio. Ad finem, ut homines mirarentur et sciscita¬rentur, «qualis est hic, quia venti ei oboediunt», hinc ascendit in naviculam et dormivit. Et cunc¬ta facta sunt, ut habet evangelium. Ubi nota, quo modo ‹Jesu in naviculam as¬cendente secuti sunt discipuli eius›. Sequuntur enim Jesum discipuli Jesu, quoniam «Jesus» est «Salvator». Quo modo non sequerentur Jesum, qui eum «viam» credunt et «Salvatorem»? Oportet igitur intrare naviculam, quia Jesus reperitur in ea. Non enim est salus extra archam Noae, extra illam naviculam, quamquam fluctuet. Et nota naviculam esse ecclesiam; mare est mundus. Nam in mundo, cui praeest Satan, sci¬licet spiritus potens, non potest esse nisi turbatio et fluctuatio. Solus enim Jesus cum suis discipulis evadit hunc spiritum. «Confidite», ait, «quia ego vici». Quid est temptatio nisi motus magnus, cui nisi in spiritu pacis nemo resistere potest? Est autem omnis vita in calido et humido, et non potest habitare in sicco. Omnis igitur sen¬sibilis spiritus est quasi in mari, quod movetur motibus magnis. Et rationalis spiritus, qui non est cum Jesu unitus Sancto Spiritui, est in intranquillitate. So¬lum enim Jesus est 23vb spiritus liber et potens super mare. Et attende, quod adhuc motus ille magnus facit fluctuare naviculam et aliquando cooperit saepius in persecutionibus; et pluries visus est Jesus dormire, sed semper dedit proventum. Cre¬vit enim laetitia et gaudium post turbationem. Navicula ecclesia est. Christus dicitur ‹dormi¬re›; vere enim dormivit, quia verus homo. ‹Dormit›, quando videtur in potestate sua, quando permittit naviculam operiri, sicut fides Christi dormit in Christiano, quando temptatio operit. Sed tunc vigilat, quando expellitur temp¬tator fide Christi, quando homo dicit: «Quo mo¬do possum diligere inimicum? Quo modo pos¬sum cibare illum?» Et ita de aliis. Motus est magnus in mari, quia Christus dor¬mit. Sed quando recurris ad Christum, ut evigi¬let, et respicis, quia ipse pro inimicis suis mortu¬us est, et confidis in eo, quia potens est te libe¬rare, tunc imperio eius cessat fluctuatio. Attende, quia «discipuli accesserunt et susci¬taverunt eum dicentes: Domine, salva nos! Per¬imus». In navi Christi sunt discipuli, qui veniente turbatione sunt de salute solliciti. Ob hoc est sacerdotium intercessionale pro toto populo na¬viculae. Illis est concessum accedere et clamare, tangere, suscitare. Docemur, quo modo impetrari debet libera¬tio ab adversitate, quia per accessum ad Jesum et suscitationem eius. Suscitatio signat quendam contactum. Scias vulgare: «Qui nescit orare, intret mare». In fluctuatione periculosa clamant ad Dominum. «Et ex omnibus tribulationibus eorum liberavit eos». David optime describit, quae accidunt illis, qui descendunt mare in navibus. Attende, ai<un>t: «Salva nos! Perimus». Petitur salus a Salvatore, sine quo perimus. Et dicit eis: «Quid timidi estis, modicae fidei?». Attendendum ad verba Salvatoris: Discipuli, qui timent fluctuationem illam, quae operit na¬viculam, tantae potentiae esse, quod ecclesia pereat, «modicae fidei» sunt. Nam qui timeret propterea lunam numquam recuperaturam lumen, quia videt eam opertam umbra terrae, modicae scientiae et experientiae foret. Fluctuat enim et non periclitatur. Et dum videtur operta aquis maris, elevatur in caelum. 24ra Notandum, quod timiditas oritur ex modica fide. Qui enim habet perfectam fidem, quae sine caritate esse nequit, nihil timet: «Perfecta caritas foris mittit timorem». ‹Si fide, quae est ut gra¬num sinapis, montes transferuntur›, non mirum, si et tranquillitas inducitur. De fide attendendum, quo modo haec est doctrina Christi, per quam omne attingibile at¬tingitur. Haec est doctrina oboedientiae et hu¬militatis de caelo veniens: Praesumptio ex Adam, fides de caelo. «Tunc surgens imperavit ventis et mari». Adhuc iacens increpavit incredulitatem, quasi diceret: Quo modo non creditis me Creatorem et creaturam? Quia si hoc non modicae sed fir¬miter crederetis, utique sciretis homine dormien¬te non dormire Deum. Et hinc sciretis me utique secundum deitatem vigilare et numquam a cura et providentia cessare. Sciretis etiam creaturam, scilicet aquam, ne¬quaquam hominem illum divinitati unitum posse absorbere dormientem. Nam ‹nemo tollere pos¬set animam ab eo, nisi ipse eam poneret›. Hoc quidem non fieret nisi per volentem non dor¬mientem. Sic nos instruit eius doctrina, quia ‹nemo tulit animam eius ab eo, sed ipse posuit eam›. Pro amicis mortuus est, quando voluit; et non potuit ab eo auferri anima sua, nisi quando voluit. Dicit textus, quo modo ‹surrexit et impera¬vit›. Nam prius dixit: «Quid timidi estis?» Et illo spiritu oris sui imperavit spiritui malo, qui tenuit eos, ne crederent et manerent «modicae fidei» et ignorantes. Et est ‹spiritus tenebrarum›, qui facit titubare. Hinc illi spiritus sunt temptantes, quia non sunt ‹angeli lucis› ostendentes et illuminantes, sed ex¬caecantes. Et hic spiritus illuminans tenebras capitur in Verbo, sicut in verbo magistri illuminatur disci¬pulus. Et quiescendo melius capitur, quia minus impeditur. Sed quando debet praecipi spiritui sensibilis mundi, oportet, quod fiat cum motu et praeceptione, sicut puer, qui addiscit artem me¬chanicam; oportet, quod et praeceptione magi¬stri hoc fiat. Sic si temptationes mundi vincere voluerimus, non oportet sompnolenter agere, sed cum motu et praeceptione quasi dominando, sicut 24rb luxuriosus, qui mari voluerit imperare, in quo absorbetur, oportet, quod surgat et detestetur et praecipitat spiritui illi, qui movet fluctuatione, ut cesset. «Et fit magna tranquillitas». Christus liberavit se a Satan praecipiendo «Vade retro, Satan!» Nota, quo modo omnis motus est a spiritu. Est enim spiritus procellarum: «Flavit spiritus et fluent aquae». Et est quidam spiritus, qui movet ad intranquillitatem; et ille spiritus est, quo ces¬sante cessat tempestas et fit tranquillitas. Et generatur ille spiritus in hoc mundo sensi¬bili et inquietat navem illam animam rationalem deferentem, quae ad hoc facta est, ut ducat per labilem fluctuationem ad portum et sine coin¬quinatione calcare vellet mare. Sed «descendit», ut ait Lucas «procella venti in stagnum», et oritur tempestas magna; et nisi recurratur ad Praeceptorem, ut succurrat, pericli¬tatur navis. Et ita spiritu Praeceptoris conpesci¬tur spiritus mundi. Et nota de triplici motu! Nam est motus na¬turalis et motus animalis et motus rationalis. Motus naturalis est, sicut dum grave movetur deorsum vel oculus ad colorem. Hic motus non est ex peccato, sed a natura. Est motus animalis, quando movemur, prout Adam, ex ‹concupiscentiis oculorum, carnis aut per superbiam›. Et hic est motus, qui ‹descendens in stagnum› naviculam, in qua est quies sapientiae, scilicet Christus, Verbum Patris, inquietat. Et non resistitur nisi spiritu Verbi sive Logos seu Rationis. Et hic spiritus est, qui loquitur in anima, quae capax est Verbi, et dicit: «Quod tibi vis fieri, alteri fac!» Et ‹imperat ventis›, et cessat tempestas; et oritur ‹magna tranquillitas›. Et est spiritus, qui venit in te et «nescis unde»; et fit domus ex motu illius penitus munda, et est regenerationis, ubi natura animalitatis ex Adam purgatur, ut fiat christiformis, sicut in musto ge¬neratur spiritus purgationis musti, ut fiat vinum. Et est angelicus, quia parat viam verbo, sicut purgatur materia pro receptione formae. Et hic spiritus est, quo purgatur receptaculum verbi. Et venit de caelo et datur per gratiam postulanti cum fide. Est ultimus spiritus, qui est spiritus vitae natu¬rae intellectualis. Et est ille spiritus, in quo unimur Deo, qui est pax et vita. Et est ‹spiritus Christi›. Et attende, quo modo dicit evangelium, quo modo «homines mirati sunt dicentes» etc. Non sunt mirati, nisi quia oculis suis viderunt verbo Praeceptoris oboedire ventum et per eius oboedientiam secutam tranquillitatem. Sic homo est animal admirativum. Et ob hoc est anima creata in corpore, ut eius medio per admirationem excitetur ad inquisitionem et di¬cat: «qualis est, cui oboediunt venti». Non oriretur miratio, nisi per sensum aliquid apprehenderetur rarum et incognitum. Unde do¬cemur hic hominem esse animal admirativum. Item docemur, quo modo ars nautica clare ostendit animam intellectivam, et quo modo ani¬ma est quasi nauta in navi. Et sicut nauta gubernat et non est navis aut de potentia eius, sic anima rationalis a creante, non de potentia corporalis naturae. Et de inge¬nio faciendi et gubernandi navem, et quod in anima sit vis assimilativa, in navi ostenditur. Item notandum de vento, qui impellit, qui et spiritus dicitur. Nam omne id, quod in spiritu receptum ex¬citat ipsum ad motum, est amor aut concupi¬scentiae aut scientiae: concupiscentiae ex terra Adae, scientiae ex sapientia Verbi. Nam appetitus noster secundum Adam est terrenus, et illi dominatur «princeps huius mun¬di», scilicet tenebrarum. Unde omnis motus concupiscentiae secun¬dum animalitatem contrariatur motui secundum spiritum. Princeps motionum primorum est de¬ceptor, mendax, Satan, ventus contrarius, qui du¬cit in Scyllam vel Charybdim. Princeps spiritualium motuum est ex veritate, qui ducit ad portum salutis. In omni motu secundum animalitatem est re¬cessus a veritate in tenebram et falsitatem. Sic, si homo porcine, leonine aut alias bruta¬liter in desideriis movetur, recedit a vita rationali vera et accedit ad mortem spiritus, quia haec carnalis vita est mors spiritus.