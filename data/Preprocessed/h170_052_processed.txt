101v «Cum clamore magno et lacrimis offerens exauditus est pro sua reverentia» Ad Hebr.5o. Hinc «si hodie vocem eius audieritis, no¬lite obdurare corda vestra!» etc. Reperio caritatem causam mortis Christi. Nam ita ‹Deus dilexit mundum› etc. ‹Des¬cendit de caelo›, ut nos ascendere faceret in caelum. Hoc autem factum est ordine optimo at¬que congruentissimo. Nam cum homo ig¬noraret Deum et se ipsum, non fuit homo conversus ad finem suum, quem ignoravit, neque exspectavit hereditatem vitae, sed in tenebris ignorantiae ambulavit. Venit igitur verbum illuminans de caelo et induit carnem, ut in similitudine carnis posset nos homines illuminare et nobis re¬serare abscondita et evangelizare regnum spiritus immortale. Omnia igitur, quae ad ‹rabbi et magis¬trum› atque dominum et praeceptorem in¬struere et dirigere volentem spectare viden¬tur, ad finem, ut eius doctrina capiatur, as¬sumpsit. Et discipulos simplices et non ca¬pistratos auctoritate alicuius doctrinae alie¬nae simpliciter instruxit et palam et publice hominis initium et posse eius docuit. Cuius hoc fuit doctrina, quod homo sit a Deo, a quo habet spiritum immortalem, qui non est de hoc mundo corruptibili sed de mundo intellectuali, ubi est regnum Dei et vita beata et aeterna, quodque hic spiritus habet posse redire ad Deum, a quo per crea¬tionem exivit, si huic vitae huius mundi vi¬tam illam intellectualem praetulerit. Sed non in virtute propria, quoniam spi¬ritus hominis numquam fuit in vita pura in¬tellectuali, quia non fuit, antequam esset in corpore terreo. Nam non recte vidit Plato animas prio¬riter fuisse ante hominem. ‹Terrena› enim ‹habitatio›, quae ‹aggravat spiritum›, non es¬set ei tunc naturalis; unde esset sibi tormen¬tum et infernus. Et hinc spiritus noster e Deo per creatio¬nem in esse prodiens in corpore creatur, ut exercitio aliquo, ad quod excitatur mediante corpore, acquirat vitales alas ascendendi ad regnum intellectuale, scilicet intellectum et affectum. Secundo docuit, quod ad hoc, quod spi¬ritus noster posset duci in regnum, quoniam etiamsi alas haberet desiderii ad ipsum, ta¬men adhuc deficeret, nisi Deus spiritui ho¬minis vitam divinam univisset, ut sic per descensum infinitae vitae ad spiritum homi¬nis omnis spiritus hominis participatione il¬lius confortatus foret, – quasi sicut paralyticus ille circa probati¬cam piscinam iam concepit fidem posse sa¬nari et de paralysi curari, scilicet posse de vita corruptibili et flebili ad integram trans¬ferri. Et in eo crevit ex fide spes et amor ad ipsam; sed non potuit, quia paralyticus, in aquam salvationis, ubi spiritus caelestis fuit, se mittere. Igitur, quamdiu ‹non habuit ho¬minem›, qui eum mitteret, remansit paraly¬ticus. Simile est etiam de vulnerato in via, qui per Samaritanum est ductus in Jerusalem et curatus. Unde hoc fuit evangelizatio ⌈sua⌉, scilicet regnum vitae posse ingredi, sed non nisi per ipsum, quia ipse est, in quo est omnis sup¬pletio defectuum, «via» et «ostium» et ‹cibus vitae› etc, de quo prophetatum etc. Sed ‹tenebrae hanc doctrinam non com¬prehenderunt›, quia exemplo pueri in insula positi non potuit ratio ascendere, ut attin¬geret suum principium. Et voluerunt potius credere sibi, quam ei etc. Unde cogitavit eos ducere ad hoc, ut os¬tensione miraculorum sibi crederent. Et ali¬qui crediderunt ex simplicioribus. Demum morte sua firmavit veritatem etc.