126ra «Mitto angelum meum ante faciem tuam, qui praeparabit viam ante te.» Iohannes in vinculis diu fuit. Nam post¬quam Iesus fecit in Cana Galilaeae miracu¬lum, antequam aliud faceret, captus fuit et in vinculis audivit aliquem suscitasse filium unicum viduae. Quod miraculum divulga¬batur undique. Tunc misit duos ex discipulis ad Iesum, ut interrogarent eum, an ipse es¬set, qui venturus esset, non quod ignoraret Iesum, quem baptizabat, illum esse, sed du¬bitabat, an ipse esset ille Iesus, quem bapti¬zavit. Iesus autem sciens Iohannem non la¬tere, quod Christus curare deberet omnes, tamquam in cuius potestate sint omnia, re¬spondit, ut renuntiarent Iohanni opera eius: ‹Quia caeci viderent› etc. Iohannes, qui Christum annuntiare de¬buit, per hanc quaestionem et eius solutio¬nem valde manifestavit. Unde ut testimo¬nium Iohannis esset efficacissimum, qualis sit ipse praeco veritatis, Christus manifesta¬vit, quia ipse in comparatione ad homines angelus nominatur per prophetam Ma¬lachiam; nam omni nato ex muliere maior. Ipse enim est Elias; dicebat enim Iesus: «Si vultis recipere, ipse est Elias, qui venturus est.» Qualis sit Christus, ex evangelio elicia¬mus. Primo ipse est, quem omnes sancti ut caput, a quo omnis intelligentiae et sapien¬tiae vitalis lux et vigor descendit. Et hoc ex interrogatione «Tu es, qui venturus es, an alium exspectamus?» Quem igitur inter na¬tos mulierum Iohannes cum omnibus ventu¬rum tamquam complementum et perfectio¬nem exspectavit, Christus est. Et attende, quia dixit Iohannes per dis¬cipulos «Tu es, qui venturus es?» Christus igitur est ille, qui dixit: «Antequam Abra¬ham esset, ego sum.» Et tamen venturus erat in sensibilem mundum. Viderunt oculo mentis patres artem per quam Deus fecit sae¬cula, quae et aeterna Patris sapientia dicitur, quae est panis vitae intellectualis naturae, et crediderunt illum panem de caelo descensu¬rum ad nos et in nostra natura tamquam re¬paratorem in plenitudine gratiae se visibilem ostensurum. Sicut si quis artem gubernandi populum, ut laete et quiete simul suos dies ducerent, mentis oculo quasi lucidam legem videret, sicut Aristoteles et Plato in politicis eam 126rb suo modo mente vidisse scribunt, deinde lex illa intellectualis in Salomone rege videretur incarnata, qui ut lex viva sensibiliter in gu¬bernatione et iudicio appareret, rex ille Sa¬lomon venturus in mundum foret ille idem quoad regimen, qui visus fuit mente philo¬sophorum, sic Christus idem, qui oculo pro¬phetarum visus fuit esse in aeternitate, cre¬debatur venturus. Per sapientiam omnes reges regnant. Omnes sane profiterentur, si viverent, qui de regimine scripserunt sive politice sive oeco¬nomice sive ethice, de cuiuslibet regimine seu moribus sapientiam in se complicare, quidquid scribi de hiis posset, et ob hoc, si ipsam perfecte uni inesse contingeret, quod talis foret «rex regum» et pax et salus om¬nium populorum atque cuiuslibet. Cum ergo omnes ratione vigentes parti¬cipent de ipsa sapientia et non sit adeo sa¬piens in mundo, quin videatur in eo aliquis defectus, propter quem cognoscatur sapien¬tior possibilis, haec autem possibilitas nisi in effectum perveniat, non est id a Deo factum, quod est possibile fieri, et deficit perfectio; si autem debet in effectum pervenire, necesse est, quod divinae et incorruptibilis sapientiae plenitudo inhabitet illum corporaliter seu es¬sentialiter uti est, non accidentaliter seu par¬ticipative, sed corporaliter, sic quod omnes sapientes participatione illius sapientiae sint tantum id quod sunt. Et hunc in lumine na¬turae, in quo omnium defectum videmus in eius comparatione, omnes sapientes praevi¬disse futurum potuerunt tamquam plenitu¬dinem divitiarum et thesaurum desiderabi¬lium. Hanc plenitudinem virtutis vivificantis Christum ‹regem regum› opera, quae circa medelam sensibilis et rationalis vitae, venisse ostenderunt, quae nemo ante eum operatus est, ut hic in evangelio docemur, ubi vide¬runt discipuli Iohannis miracula circa ani¬malem vitam in caecis, claudis, surdis, lepro¬sis et mortuis et circa intellectualem in pau¬peribus evangelizantibus. Deinde secundo est considerandum Io¬hannem in vinculis propter verbum veritatis et iustitiae detineri cum fide venturi, in quo omnes, «qui patiuntur persecutionem prop¬ter iustitiam», confidenter aeternam possunt exspectare remunerationem. Sicut si quis propter legem 126va regis iustitiae venturi in reg¬num pateretur persecutionem, recte ille ab eodem, postquam venerit, se remuneratio¬nem recepturum exspectaret. Pateretur enim propter ipsum regem iustitiae. Quare iustitia regis non posset eum sine remuneratione de¬serere. Sic Iohannes haec, quae passus est propter iustitiam et veritatem, propter Chris¬tum, qui veritas est et quem regem seu Christum venturum credidit, passus legitur in Glossa, ideo martyr. Sic omnes chris¬tiani, qui fidem habent Christum esse regem veritatis, quidquid patiuntur propter verita¬tem, ab ipso rege exspectant aeternam in suo regno remunerationem. Sic et veteres et post Christum omnes, qui veritatem diligunt et crediderunt seu credunt illam in Christo rege essentialiter habitare, ita quod ipse sit ipsa veritas, tales ab eodem in regno veritatis confidenter exspectant veram et incorrupti¬bilem remunerationem. Potest ad nostram instructionem et doc¬trinam hoc evangelium exponi. Iohannes in¬terpretatur «in quo gratia». Est autem du¬plex gratia, scilicet generationis et regenera¬tionis. In gratia generationis Iohannes fuit maior omnibus, qui de mulieribus nati sunt. Sed illa non sufficiebat sibi ad vitam aeter¬nam. Unde opus habuit Iohannes sicut et omnes alii salvatore. Quare dicebat: «Tu es», scilicet salvator, «an alium exspectamus», ac si diceret: Omnes exspectamus eum, qui sup¬plebit id, quod nobis deest ad salutem. Ex hoc autem, quod nulli omnium ex mulieri¬bus natorum secundus ab Herode captus est et incarceratus, intelligere debemus nemi¬nem liberatum a morte ob quamcumque ge¬nerationis gratiam. Unde neque gratia mira¬culorum neque prophetiae neque alia quae¬vis liberat a poena damni, quoniam nemo videre poterit Deum, scilicet principium suum, nisi Filius revelet. Qui igitur non habet Filium, non habet Patrem. Habere igitur Filium est gratia os¬tensionis Patris, ubi creata natura intellectua¬lis regeneratur ad vitam aeternam. Nam in¬tellectualis natura non vivit delectabiliter, nisi se intelligat vivere, et non potest se in¬telligere vivere, nisi cognoscat causam vitae suae, scilicet Deum Patrem, a quo habet vi¬tam, et Filium mediatorem, per quem habet. Unde omnis rationalis spiritus manet sub veritatis adversario vinculatus, quamcumque gratiam generationis habeat, nisi liberetur per veritatem Dei, scilicet sapientiam seu Fi¬lium Patris. Hoc autem 126vb considerandum est, quod spiritus, quanto nobiliorem habuerit gene¬rationis gratiam, tanto se melius cognoscit vinculatum sub terminis potentiae naturae finitae et quod se ipsum liberare non potest ab infirmitate naturae et pergere ad com¬prehensionem aeternae vitae, quae est in fonte seu creatore. Aliquid igitur supra omnem mensuram comprehensionis desiderat nobilis spiritus et ingemescit, quia id, quod maxime desiderat, apprehendere nequit. Unde cum hoc desi¬derium apprehendendi vitam in sua aeterni¬tate et immortalitate omnibus nobilibus in¬tellectualibus spiritibus insit, qui scilicet suam vitam intellectualem intelligere summe cupiunt, tunc cognoscunt illum, qui de gra¬tia sua hanc dedit nobilem immortalis desi¬derii naturam, quod non dedit eam tali de¬siderio fervidam sine spe assequendi. Deus enim nihil frustra agit, et dare desiderium sine spe assequendi est dare torturam, quod optimo Deo non est ascribendum, qui solum novit dare bona. Unde omnes prophetae et sapientes etiam ex gentibus videntes ex se non posse ad hoc, quod spiritus desiderat, attingere, etiam non frustra scientes hoc eis desiderium inesse, affirmarunt illum, qui de¬dit naturae intellectuali desiderium, etiam gratiam assequendi daturum. Haec autem gratia, quae est suppletio de¬fectuum naturae, necessario erit in aliquo gratia generationis, per quem gratia re¬generationis in omnes veniet. Nemo autem dubitat, si perfecte artem vivificandi sciret, quod tunc viveret semper, quia non sineret se ad mortem venire, quam tantum abhorret. Quare veteres exspectarunt, quod ars vitae immortalis, quae ab omnibus appetitur, in¬veniretur connata uni per gratiam generatio¬nis, qui ipsam omni spiritui intellectuali pos¬set communicare. Deus autem est vita im¬mortalis, et ars vitae est sapientia seu Filius eius. Unde hic est salvator, qui regenerat nos lumine sapientiae seu artis immortalis ad as¬sequendum ultimum desideriorum. Possumus autem elicere ex serie textus huius continuati evangelii gratiam generatio¬nis sive creationis, de qua apostolus dicit: «Gratia Dei sum id quod sum», comparari Iohanni, regenerationis vero Christo, cuius Iohannes non erat dignus solvere corrigiam calceamenti, licet esset maior inter natos mu¬lierum. Dicit enim Iesus minorem in regno 127ra caelorum esse maiorem Iohanne. Minor enim in regno caelorum est vere regeneratus ad vitam immortalem, Iohannes autem non nisi fide. Credidit enim salvatorem, quem omnes exspectabant venturum et se per ipsum regenerationem habiturum, quam nondum in re fuit assecutus. Nemo enim il¬lam vitam assequi poterit in re nisi ista vita sensibili mortua. Unde fides est virtus, quae ducit de mortali in immortalem. Est enim via transitus de gratia generationis in hoc mundo ad gratiam regenerationis in alio mundo. Iohannes in Apocalypsi, ut magister Matthias de Suecia exponit, comparat scientiam creationis lunae et sapientiam re¬generationis soli. Et comparatur ideo soli, quia est opus supremae sapientiae, in qua est lux illuminans simul et calor seu caritas vi¬vificans. Sicut enim in sole lux coincidit cum calore, sic et in sapientia, scientia scilicet cum caritate. Nam est sapida scientia. Id autem, quod frequentius tenet ratio¬nalem naturam, ne accedere possit ad Iesum, lumen scilicet vivificans seu verbum vitae, est Herodes princeps propter Herodiadem. Herodes enim gloriatio in pellibus dicitur. Unde gloriatio in exterioribus oculo appa¬rentibus, quae sunt vana corruptibilia et mortua de mortuis sumpta, tenet saepe ra¬tione vigentem, ne accedat per omnia ad imi¬tationem Iesu. Princeps vanitatis ligat et im¬pedit, quasi sit verecundulosum, difforme et derisorium, immo stultum, si quis vult exire patriae consuetudinem et abicere Herodia¬dem, scilicet carnis illecebritates, Christum induendo. Sed sunt qui, licet in apparentia ex¬trinseca videantur mundani, ne spernantur, suae salutis adhuc memores, mittunt duos discipulos ad quaerendum salutem, scilicet visum et auditum seu intellectum et affec¬tum, uti hodie faciunt plerique, qui in glo¬riosis pellibus secundum mundi consuetudi¬nem incedunt et tamen habent cor humile, qui cognoscuntur ex fructibus eorum. Sunt enim contrarii illis, de quibus Christus dicit: ‹qui in vestimentis ovium veniunt et in¬trinsece sunt lupi rapaces›. Isti enim in de¬core et molli pretiosoque vestitu, quia ex do¬mibus regum sunt, comparent, intrinsece vero sunt humiles. Tales cognoscuntur ex operibus, frequentant ecclesias et mittunt 127rb ad salvatorem duos discipulos, scilicet visum et auditum, ut in visione sacrorum mysterio¬rum et auditione verbi evangelii possint Christum admirari. Unde etsi illi non sint conformes Iohanni, qui asperam vestem induit et deserta petiit, tamen Deus, qui corda respicit, non respicit ad pelles. ‹Cor enim contritum et humilia¬tum sub purpura Deus non despicit.› Or¬natus enim, qui fit citra superfluitatem se¬cundum dignitatem et conditionem hominis, non coinquinat. Sed attendendum, quo modo ait salvator, qui quaeritur, an adsit; mandat dici Iohanni quae viderunt, scilicet quo modo «caeci vi¬dent, claudi ambulant» etc. Spiritus ratio¬nalis, in quo est gratia intelligentiae, cog¬noscit se multum infirmum, habere scilicet intellectum seu oculum caecum a nativitate, quia in peccatis natus, et gressum seu affec¬tum claudicantem, cum ad id, quod ignorat, non possit recto itinere pergere. Ad illa, quae sensus quasi certa praesentat, saepe claudicando declinat, totam naturam suam infectam lepra experitur, quae per omnem creatam medelam est incurabilis. Propter quam est impotens ad operationes rationali naturae convenientes. Quae lepra est infectio ex concupiscentia foetida et corruptione car¬nis vaporans, spiritum perturbans et distra¬hens ab operibus naturalibus. Suam surditatem experitur in debilitate fidei. Nam non audit verbum sapientiae, ea scilicet auditione fidei Filii Dei, quae auditio solum certificat et instruit omnipotenter; si¬cut propheta audiebat, qui dicebat: «Au¬diam, quid loquatur in me Dominus.» Unde recte considerat rationalis spiritus se mortuum potius quam vivum, quia in om¬nibus viribus suis non reperit vitalem mo¬tum, sed potius a vita elongatum, accidio¬sum et somnolentum in aeternis et perpetuis et velocem in corruptibilibus, atque ultimo se non reperit liberum et pauperem, in qua paupertate spiritus complicantur omnes di¬vitiae, sed reperit in se vigere propriam vo¬luntatem, quae ipsum totaliter occupat, et putat se divitem, quando illam habet, et ta¬men in illis divitiis est summus defectus, quia Dei voluntas, quae Deus est, ibi deest, ubi propria regnat. Ubi Deus abest, nihil 127va boni adesse potest, cum nemo bonus nisi Deus. Hae sunt infirmitates spiritus non nisi per Christum curabiles. Ille enim, qui potest tol¬lere caecitatem ignorantiae a spiritu ratio¬nali, est dator vitae. Nam mors intellectus est ignorantia, cuius delectatio est intelli¬gere. In quo autem delectatur, vivit cum lae¬titia. Unde dare oculo visum seu menti in¬telligentiam spectat ad sapientiam seu ver¬bum sive rationem infinitam. Dare motum claudo, scilicet ut recto corde ad aeterna mo¬veatur non claudicando ad sensibilia decli¬nando et eis inhaerendo seu in eis pedem figendo, est iustitiae infinitae. Sanare spiri¬tum a contagione leprosa carnalis concupis¬centiae, ut sit angelus incarnatus, est caele¬stialis medici. Auditum reparare, ut recipia¬tur in intellectu fide certa verbum omnipo¬tentis Dei, est artis infinitae. Mortuum spi¬ritum resuscitare est opus creatoris. Exspo¬liare spiritum sua voluntate et induere illum voluntate Dei, ita quod in eo non sit nisi caritas Dei, quae evangelistam ex eo efficit, ut revelet eum, quem portat in spiritu, non est nisi salvatoris omnium. Unde ille spiritus recte beatus dicitur, qui non scandalizatur, quando videt tales mira¬biles virtutes in hominibus, et dat gloriam Deo et non arti magicae aut spiritui erroris, non haesitans illum, qui haec mirabilia ope¬ratur, esse Filium Dei vivi. Ille enim reperit messiam, a quo non recedit, quia scit ipsum habere verba vitae aeternae, quemadmodum Petrus beatus erat, qui a Christo salvationem assecutus pauper per omnia evangelizabat regnum aeternum. Immutatio enim illa, ubi rudis piscator piscium factus est theologus summus, qui piscaretur homines, ostendit il¬lum esse Christum, in quo divina sapientia, qui hanc fecit immutationem miraculosam et stupendam. Quod autem istae infirmitates spirituali¬ter intellectae ad spiritum referantur, in mul¬tis reperitur scripturis, quae de caecitate cor¬dis et caecis caecorum ducibus et de caecis et claudis ad cenam agni inducendis et de prae¬cepto, ubi Iesus surdo et muto spiritui prae¬cepit, et de mortuis suos mortuos se¬pelientibus et in peccatis et delictis mortuis loquuntur. Unde 127vb si recte quis attendit, omnes illae infirmitates diversae in corpore sunt una et eadem infirmitas in spiritu. Ubi videre est audire, ibi caecitas est surditas. Ubi videre est vivere, ibi caecitas est mors. Ubi affectus est motus, ibi infirmitas est claudicatio et lepra. Unde sicut Christus caecum, mutum et surdum uno verbo curavit, ita venit sal¬vatio integra cum spiritu sapientiae, scilicet spiritu Iesu, sicut dum Adam per sapientiam creabatur in uno momento, simul omnes sensus creabantur. Sed ad hoc, quod quis talem assequatur christiformem spiritum, necesse erit, quod omnia, quae in mundo Christum praecesse¬runt, in eo similiter, qui minor mundus est, praecedant. Unde primo praecedit Adam et transit ascendendo usque quo fiat Noe, ut salvetur in archa. Deinde fiat Abraham fi¬delis, deinde Isaac, deinde Iacob, et vadat in Aegyptum, deinde ducatur per mare rubrum per Moysen et per desertum, ac quod duca¬tur in Terram Sanctam per Iosue et proficiat in civitate sancta Ierusalem, ut fiat spiritus doctus aptus ad visionem seu prophetiam atque etiam aptus ad regendum et offeren¬dum, ut sit regalis et sacerdotalis et in eo habitet spiritus ardens quasi ignis, ut in Elia et Iohanne, ut sic demum fiat spiritus hu¬millimus et castissimae fecunditatis, ut spi¬ritus Mariae, in quo virtute altissimi obum¬brante capi possit lux illa transmutans terrenum in caelestialem, qui est spiritus Iesu. Et ut saltim spiritus sit purgatus per transcursum totius veteris legis, per leges et prophetas, attendere habet, quo modo veri¬tas aperit Iohannem esse terminum legis et prophetarum, quoniam ipse quam breviter ostendit omnia, quae occultata sunt in lege et prophetis. Et est angelus purgans ante fa¬ciem spiritus Dei salvatoris. Clamat spiritus sacerdotis magni Iohannis, quatenus poeni¬tentiam agat unusquisque, qui salvari cupit et regnum vitae aeternae adipisci, quoniam ‹appropinquat›, ait, ‹regnum caelorum›. Pur¬gari igitur debet spiritus noster per an¬gelum, ut fiat caelestialis per abiectionem terrenorum. Tunc erit capax lucis solaris, so¬lis scilicet iustitiae, cuius lumen in purgatis stellis recipitur uti est incorrupte. Et quando imbuitur spiritus noster, ‹cognoscet› Christi verbum esse verbum Dei, 128ra quod in se habet omnem veritatem, et quod omnis, qui hoc verbum fide accipit, experietur Deum esse veracem et in eo omnia consequi nos posse, quoniam est plenitudo gratiae; de qua ple¬nitudine omnia, quae nobis deficiunt, nos credentes recipere poterimus et ad christifor¬mitatem accedere, quando videmus, quod illi adhaerere est uniri summo bono, et in quo solum spes ponenda est, qui solus potens, verax, pius et misericors est. Spiritus igitur noster efficitur hac doc¬trina Iohannis Baptistae conformis angelo et virtuti Eliae, igneus scilicet et purgans omne combustibile consumens, ut solum maneat aptus ad recipiendum lucem caelestem aeter¬nae sapientiae, quemadmodum rota solaris, dum aptaretur, ut in ea perpetua lux inha¬bitaret, igne purgata est ab omni contrarie¬tate et elementorum fluxibilitate, ut fieret aptum subiectum incorruptibilis lucis. Frater Aldrovandinus de Tuscanella tres fecit sermones in hac die. In primo mo¬vet dubium, quo modo misit Iohannes dis¬cipulos, tamquam dubitaret de illo, quem ostendit agnum Dei. Dicit secundum Hila¬rium eum non dubitasse. Sed quia moritu¬rus erat, misit discipulos ad benignissimum Dominum, ut faceret eos eidem commenda¬tos propter adhaerentiam singularem, ut vi¬dentes opera eius ei adhaererent, ut scilicet postquam viderent ipsum unum, a quo om¬nia, eidem adhaererent. In omnibus enim est devenire ad primum. Sicut in motu lapidis per baculum devenitur de baculo ad manum, de manu ad virtutem animae, anima autem per se movetur, sic de lucidis ad solem fon¬tem lucis devenitur. Sic extra omne genus devenitur ad primam causam, quae est Deus et salvator noster. Unde dicitur, quod non aliud novum sub sole etc. Item, adventus Christi fuit congruus ad ostensionem patriae, ad perfectionem amici¬tiae, ad curationem discrasiae, ad acquisitio¬nem gloriae. Mundus totus est, ut dicit Em¬pedocles ex lite et amicitia, unum contra unum etc. Patria est regnum pacis. Unde: «Illuminare hiis» etc. «ad dirigendos pedes nostros in viam pacis». Propter perfectio¬nem amicitiae, quia Deus factus est homo et homo Deus, quae est perfecta amicitia Patris et Filii inter Deum et hominem, ut dicit: «Iam non dicam vos servos», sed «amicos». Propter curationem discrasiae: Homo enim totus erat in128rbfirmus et non poterat curari etc. Ponit exemplum de colligente herbam etc. Propter acquisitionem gloriae, quae cum in fruitione Dei consistat, desiderium autem fruitionis ex amore illius causatur, necessa¬rium igitur fuit hominem ad beatitudinem tendentem ad divinum amorem induci, quod fit maxime per experimentum amoris, et non potuit efficacius fieri nisi in unione Dei et hominis. Est enim proprium amoris unire amantem cum amato; ideo etc. Secundus sermo de eo, quod Iohannes, in quo gratia, fuit in vinculis. Nam hoc mira¬bile exprimitur hic, scilicet quod gratia in¬vinculetur, ac si in civitate foret dans ex gra¬tia omnibus sapientiam et abundantiam, quod ille incarceretur. Aliud mirabilius, quod excellentia hospitatur, scilicet venturus in mentem. Tertium valde mirabile, quod natura reparatur, quia «caeci vident» etc. Ex gratia autem omnia habemus, scilicet abundantiam, fortitudinem, pulchritudinem, permanentiam. Sed vinculatur gratia, quia non habet cursum suum in illis in divitibus, qui ex gratia plus habent quam indigent et tamen non communicant. Vinculatur in sa¬pientibus, qui habent a Deo ingenium, ut ad sapientiam divinam se conferant, sed dant se ad lites et contentiones; in nobilibus ut praesint, sed per culpam efficiuntur viliores; in pulchris et decentibus, qui ad fontem pul¬chritudinis se convertere deberent, sed con¬vertunt se ad turpitudinem creaturae; in for¬tibus, qui licet vincant pugnas, tamen ligatur gratia, ut a mulierculis vincantur. Tertius sermo: Scriptura est sicut panis, qui nisi frangatur et distribuatur, non satiat. Unde propheta dicit parvulis panem fran¬gendum. Sunt parvuli non habentes exerci¬tatum intellectum in scientia, ad quam se conferunt, uti in theologia illis oportet frangi panis, hoc est scripturam exponere. Lugebat autem propheta, quia «non erat qui frangeret». Nunc est lugendum, quia non sunt, qui audiant. Filius Dei venit in carnem, ut nobis ve¬niret in cognitionem et amorem. Deordina¬tio in caelo et terra facta est, et genus hu¬manum aversum est a Deo. Dixit autem hoc videns: «Ubi sunt misericordiae tuae anti¬quae?» «Numquid vane constituisti omnes filios hominum?» Vanum est, quod non se¬quitur finem, ad quem est. Quasi diceret: Homo desiderat esse beatus. Sed omnes mo¬riuntur. «Numquid vane constituisti om¬nes?» 128va Ne ergo vane, necessaria fuit restau¬ratio naturae, satisfactio culpae. Haec non potuit fieri per purum hominem, quia non potuit homo tantum humiliari quantum Adam superbivit. Creatura tenetur totum dare Deo, quia servire tenetur Domino et serva est. Unde non habet proprium, unde satisfaciat. Quare Filius Dei ‹exinanivit se ipsum factus homo formam servi accipiendo›. Hic plene satisfe¬cit, quia inquantum homo, nullo modo fuit servus; inquantum Deus, «non rapinam ar¬bitratus» etc. Venit igitur post quinque milia et fere ducentos; forte tantum durabit in medio annorum. Notum facies. Item: Cur misit Iohannes ad Iesum? Dicit primo: Ut discipuli, qui fuerunt partiales pro eo, nolentes credere Christum maiorem, vi¬derent illa, quae legerunt in prophetis de Christo, et sic crederent. Sicut Lucae 7 ha¬betur, illa viderunt, quae de Christo Isaias scripsit, uti Christus Lucae 4 declaravit. Alia excusatio, quod Iohannes dubita¬verat, an Christus esset ad infernum ventu¬rus, ut ibi per ipsum annuntiaretur, quam se dicit non intelligere sed credere. Ad hoc fa¬cit, quod Christus dixit: «Caeci vident» etc. Ex hiis habetis me illum esse, qui venturus est, etiam ad infernum secundum articulum fidei. Sed quia difficile erit plures tunc in me non scandalizari, qui videbunt me mori, be¬ati igitur erunt, qui non scandalizabuntur in me. Signum adventus Christi in nos est, quia «caeci vident» etc., quando scilicet facit lu¬men de tenebris splendescere. Tunc quae prius audiverunt et non viderunt esse vera propter fumum in oculis, scilicet fervorem concupiscentiae in eis, incipiunt facere, sci¬licet diligere inimicos etc. Tunc habent tes¬timonium praesentiae Dei in se. Claudus, qui utroque pede claudicat, ab¬utendo in temporalibus beneficiis Dei et negligens in divinis, scilicet in officiis et praedicationibus. Quando igitur delectabili¬ter sermonem audis etc., «claudi ambulant». Uti temporalibus cum modestia et spiritua¬libus cum laetitia est claudos ambulare et testimonium adventus Iesu. Leprosi sunt peccatores infecti, qui non se separant sed immiscent aliis, ut eos infi¬ciant. Sed Dominus dicens: «Volo mundare» eos mundat, ut ad societatem sanctorum re¬stituantur. 128vb Nota: Maximum peccatum inoboedien¬tiae et excommunicatorum, qui se immiscent communioni hominum. Surdi sunt, qui verbum Dei audire contemnunt, iam dicendo: Nimis alte loqui¬tur. Iam facit nasum cereum de theologia, flectit ad suum sensum etc. Ideo Salomon dicit: «Audi tacens», scilicet neminem ser¬mocinantem iudicans. Accedet tibi pro gra¬tia. «Mortui» non sentientes per tactum Iesu dicentis: «Adolescentule, tibi dico, surge», surgunt et recognoscunt se mortuos fuisse etc. «Pauperes evangelizantur» est dicere, ac si diceret quis, ‹pueri grammaticantur vel dia¬lecticantur›, hoc est, praeceptis evangeli¬cis informantur. Spiritus in scriptura pro amore delectabili ponitur. Spirare enim continue delectabile est, quod in nulla alia reperitur. Pauperes spiritu sunt, qui de commodis et honoribus mundi parum curant, sed evangelizantur, id est praeceptis evangelicis informantur. Nota: Informantur scilicet formam evan¬gelicam induendo, exuendo formam saeculi. Duabus enim formis informari nequit. Summa religionis est imitari, quem coli¬mus. Christus venit in carnem, ut tibi veniat in cognitionem et amorem, et imiteris per bonam operationem. Haec est perfectio christiana. Paulus dicit avaritiam esse idolorum ser¬vitutem. Durum verbum, sed intelligitur: Si¬cut illi, qui ducebantur ad orandum idola, dicebant: Quo modo me iuvabunt, quae se iuvare nequeunt?, respondebatur: Adora, quia nescis quid numinis sit in eo, sic dicit Paulus eos idolatras, qui sunt avari. Illi au¬tem avari, qui nulla ratione moventur in congregando. Nam si propter filios aut pau¬peres alendos congregant cum ratione fa¬ciendo, non sunt idolatrae. Sed si sine ra¬tione, quasi aliquid numinis sit, quod igno¬retur, idolatra est.