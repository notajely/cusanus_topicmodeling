132va «Annuntiamus vobis vitam aeternam, quae erat apud Patrem, et apparuit nobis.» Sunt verba sancti Iohannis in Canonica primo capitulo. Et idem quinto capitulo ait: «Vitam aeternam dedit nobis Deus. Et haec vita in Filio eius est. Qui habet Filium, habet vitam aeternam, et qui non habet Filium Dei, non habet vitam. Haec scribo vobis, ut sciatis quoniam vitam aeternam habetis, qui creditis in nomine Filii Dei. Et haec est fi¬ducia, quam habemus ad eum, quia quod¬cumque petierimus, secundum voluntatem eius, audit nos. Et scimus, quoniam audit nos; scimus, quoniam habemus postulatio¬nes, quas postulamus ab eo.» Omne, quod annuntiatur nobis in evan¬gelio Iohannis, non est nisi quod vita, quae erat apud Patrem, apparuit nobis. Neque aliud est vita quam logos seu verbum, quod et ratio. Nam illud verbum, quod ratio, est vita et lux et veritas. Neque aliud Petrus at¬testatus est de Iesu quam Iohannes. Uterque enim in eo verbum vitae aeternae apprehen¬dit. Neque Paulus Ad Titum scribens duas, quas primis duabus missis legimus, epistulas aliud voluit significare quam quod Christus haberet verbum vitae, qui ‹erudivit nos, ut abnegantes saecularia desideria iuste et pie in hoc saeculo viventes exspectare debemus be¬atam spem adventus gloriae magni Dei et salvatoris Domini nostri Iesu Christi›. Quia ‹in hoc humanitas et benignitas salvatoris ap¬paruit non ex operibus iustitiae, quae nos fecimus, sed secundum suam misericordiam, ut nos regeneraret per lavacrum renovationis Spiritus Sancti, quem in nos abunde effudit per Iesum Christum›, «ut iustificati gratia ipsius heredes simus secundum spem vitae aeternae». Et qualis sit ipse Christus, scilicet quia Filius Dei, in epistula Ad Hebraeos scribit, quae lecta est in ultima missa, quoniam «multifariam multisque modis Deus locutus est patribus in prophetis, novissime 132vb vero nobis in Filio» etc. Dicit autem ipsum Fi¬lium, quia ipsum Deus «constituit heredem universorum», qui numquam deficiet. Nam ‹eius regni non erit finis›. Unde cum in nobis Deus creasset desi¬derium vitae et patres nostri non aliud ab ipso Deo peterent quam assequi vitam in¬deficientem, de hac vita multa locutus est patribus consolatoria per prophetas, quibus concessit videre eam venturam, et quod ip¬sam annuntiarent, quo modo in fideles ventura esset, uti David ait: «Desiderium animae eius tribuisti ei et voluntate labiorum eius non fraudasti eum, quoniam praevenisti eum in benedictionibus dulcedinis et in ca¬pite eius posuisti coronam de lapide pre¬tioso. Vitam petiit a te et tribuisti ei longi¬tudinem dierum in saeculum saeculi.» Ita et plures prophetae attestati sunt. Demum misit vitam aeternam in homi¬nem Christum in plenitudine, ut omnes ho¬mines accedentes ad participationem in vita vera et indeficienti ipsius Christi possent ae¬ternaliter uti ipse vivere; sicut de magnete et vita, quae est virtus eius missa in unionem ferri vitam in eo abunde existentem per ef¬fusionem spiritus communicantis et attra¬hentis, dictum est in dominica proxima. In Christo enim Iesu est vita aeterna in pleni¬tudine sicut lux in sole, de qua luce, in qua non sunt tenebrae ullae sensibiles, omnia astra recipiunt, ut luceant perpetue et inde¬ficienter. Quemadmodum et sol lucet et «sol iustitiae» vivit et communicat iustis vitam iustitiae, qui cum sint iusti, hoc a fonte sive sole iustitiae habent, et ita similiter et vitam seu lucem ab eodem sole, uti Iohannes in Canonica in fine secundi capituli dicit, scili¬cet quod ipse ille iustus est, de quo omnis, qui iustitiam facit, natus est, ac si diceret, quod ille calor in igne est, de quo omne ca¬lidum nascitur. Hoc enim omnes sancti doctores attestan¬tur, scilicet quod de plenitudine gratiae Christi omnes accipimus, ut ait Iohannes Baptista. Et Paulus vitam aeternam dicit gra¬tiam, Ad Romanos 6, quam nobis Christus communicat, in quo sunt omnes thesauri vi¬tae aeternae, prout hoc apostolus variis ver¬bis explicare nititur. Et unio naturae huma¬nae in Christo ad vitam illam aeternam, quae erat cum Patre, gratiae dicitur plenitudo. Ex qua unione fluit unio in animas, quae 133ra per formatam fidem aptae sunt, ut in ipsis ha¬bitet Christus, hoc est ut in ipsis sit unio ad Christum, per quem sint unitae vitae aeter¬nae, quae erat apud Patrem, ut unio, qua ad vitam aeternam fidelis anima unitur, sit per mediatorem Christum, hoc est quod unio animae ad vitam aeternam sit ex participa¬tione unionis naturae humanae cum vita ae¬terna in Christo Iesu. Quae in similitudine virtutis magnetis sunt alias explicata. Adhuc pro intellectu illius, quod Paulus dicit Christum splendorem gloriae Patris et figuram substantiae eius et per ipsum facta esse saecula, est attendendum, quo modo Io¬hannes dicit Deum, scilicet Patrem, esse lu¬cem, in qua non sunt tenebrae ullae. Lux autem ex se splendorem exserit. Unde splen¬dor est vita seu motus lucis se communican¬tis et est figura substantiae lucis. Nam splen¬dor ex substantia lucis oritur. Esto igitur, quod oculi omnium in te¬nebris semper fuissent. Tunc quidem clausi et potius mortui fuissent quam vivi. Consis¬tit enim vita sensus visus in videre sicut lucis vita in lucere seu splendere. Oculi illi in re¬gione umbrae mortis nullam lucis experien¬tiam habentes videre optabant. Esto, quod audissent sedentes in tenebris, in regno sci¬licet inferiori terrae, venturum salvatorem, qui eis potestatem daret videndi, quodque ille de regno lucis, scilicet caelorum, ubi est semper lux, venturus esset, demum ap¬paruisset illis sol illuminans tenebras. Nonne sol ille dici deberet salvator oculorum? Nam daret oculis omnia necessaria ad vivendum sive videndum. Et quia Deus per solem fecit oculos, tunc, ut ait Salomon, lux solis est dulcis et delectabilis visui. Generat enim eius adventus magnam delectationem. Sic de spiritu rationali et luce sive splendore Patris concipiendum. Nam oculi animae, omnium scilicet intellectus, fuit in tenebris ignorantiae ab initio. Venit salvator, scilicet verbum illuminans, sicut ignorantem illuminat verbum magistri. In uno enim verbo recipit ignorans lumen intelligentiae unius libri, prout eunuchus Isaiam intellexit in verbo Philippi. Hoc igitur verbum Dei est splendor lucis, scilicet lumen solis iustitiae seu sapientia. Venit, inquam, in plenitudine, quia ut salvator, sine quo omnis intellectus 133ra mansisset in umbra mortis. Unde in verbo illo est vita omnis spiritus intellectualis, in quo revelatur Pater, qui so¬lum quaeritur, cum sit fons vitae. Et quia per hunc splendorem fecit Deus omnia, nam «omnia per ipsum facta sunt», et est sapien¬tia, in qua Deus omnia fecit, ideo non venit hoc lumen, causa scilicet rerum, in intellec¬tum nisi cum maxima dulcedine et delecta¬tione, uti vidit, qui dicebat: «Signatum est super nos lumen vultus tui, Domine. Ideo dedisti laetitiam in corde meo.» Delectatio autem seu laetitia est spiritus vitae in anima. Unde non oritur in nobis scientia ex ad¬ventu verbi Dei, sicut dum erudimur verbo hominis. Sed sapientia, quae oritur in nobis ex verbo Dei, est sapida et vivificans atque delectabiliter laetificans animam, quia est lu¬men veniens a splendore, per quem omnia facta sunt, etiam ipsa anima. Unde est laetitia humilians et vivificans. Alia laetitia scientiae humanae generat laetitiam, sed non vivifi¬cantem seu deificantem, sed saepe vanam et inflantem. Venit enim verbum Dei quasi se¬men divinum manens et fructificans in agro rationalis naturae per formatam fidem adap¬tato et in culturam redacto. Dominatur enim vis verbi convertens ani¬mas, quae per oboedientiam fidei ipsum re¬cipiunt, ubi non quaeritur alia certitudo veri¬tatis, quam quod doctor creditur Filius Dei. Unde dominatur spiritus Iesu, ubi est fides illa, ibi ratio seu logos est auctoritas, ideo omnis certitudo. Sed ubi haesito de doctore, non contentatur anima in auctoritate dicen¬tis, sed de causa inquirit. Unde tale verbum non convertit animas, sed potius auditor verbi nititur ad se convertere verbum. Nam nisi intelligentia sua iudicet verbum verum, ipsum respuit. Unde non vult credere, nisi videat. Et quando videt, non credit, quia fi¬des est de hiis, quae non videntur. Certitudo fidei praesupponit verbum esse verbum Dei, quia «omnis homo mendax».