Prooemium cum dispositione thematis pro tridui sermonibus 97ra «Sedete, quoadusque induamini virtute ex alto». Lucae ultimo. Non enim ad motum spiritualem apti esse possumus, nisi induti simus virtute ex alto. Nequaquam autem nobis nisi in «Spiritu» am¬bulandum est doctore gentium dicente «Spiritu ambulate» Ad Galatas V capitulo. Nam cum in hoc mundo ‹non habeamus permanentem civitatem›, sed simus peregri¬nantes, ad aliquid igitur tendit nostra peregrina¬tio. Si igitur motus non habet in se finem, sed in quiete, motus peregrinationis nostrae petit finem in pace et quiete. Et cum pax et quies sint ter¬minus motus, non erit pax illa in tempore, cum tempus non sit finis motus, sed concurrat cum motu, ut mensura cum mensurato. Pax igitur est ita finis temporis sicut finis mo¬tus. Tendimus igitur in nostra peregrinatione, qua ut ‹homines ratione vigentes› peregrinamur, ad pacem stabilem et aeternam. Ad illam autem non ambulamus, si per viam desiderii carnis per¬gimus, quia finis huius motus est maior instabi¬litas et corruptio. Hinc restat, cum in nobis sit motus rationa¬lis, quod in via desiderii spiritus sit ambulan¬dum, cum ipse noster spiritus per sibi inditum desiderium ad aeternum et immortale feratur. Et cum haec sacrosancta festivitas descensus Spiritus Sancti in ecclesiam nos ammoneat: in sanctissimo desiderio spiritus in igneo quodam fervore ambulandum esse et hinc opus esse, ut ‹sedeamus, donec induamur virtute ex alto›, tunc ad excitandum spiritum nostrum, ut in¬duatur virtute, ad memoriam reducere expedit rem gestam in missione Sancti Spiritus cum suo modo. Expedit deinde, quantum dabitur, inquirere, quae sit ‹virtus ex alto›. Et tertio, quo modo induamur. Primum hodie, secundum die crastina, terti¬um in tertia. Oremus, ut nobis detur ‹spiritus bonus et rec¬tus, qui innovetur in visceribus nostris› interce¬dente Virgine gloriosa, quam salutemus. PARS PRIMA De re salutari in missione Spiritus Sancti gesta a) Historia eorum, quae die Pentecostes facta sunt, ex Johannis cap.14o trahitur et declaratur «Sedete». Praemittentes historiam ab evangelio casum inchoemus. Quando Christus post cenam aperu¬it dis97rbcipulis suis de regno Dei, quod ipse Chri¬stus venit evangelizare multa secreta, et se, quantum fuit capacitas discipulorum, manifestavit, considerans, quod Spiritum ante suam glorificationem habere non possent, eos, ut trahitur ex Johannis XIIIIo, et se ad exspectationem Spiritus Sancti indu¬xit dicens, quod ipsi credere deberent, quo modo ipse es¬set «in Patre» et ‹Pater in eo›, ex operibus, quia Pater in eo manens operaretur opera et loquere¬tur, ac quod ideo per ipsum venirent ad osten¬sionem Patris et quod ipse esset manifestaturus seipsum eis, si mandata eius servarent, quia tunc diligerent ipsum et ob hoc capaces essent Spiri¬tus Sancti, qui ad rogatum ipsius a Patre eis da¬retur, et quod hic Spiritus talis foret, quod mundus eum non posset capere, quia esset «Spiritus ve¬ritatis», quem mundus nec sciret nec videret, ac quod ipsi Apostoli habentes fidem et dilec¬tionem ipsum cognoscerent, quia in eis mansu¬rus esset, ac quod tunc habito Spiritu cognoscerent, quo modo ipse foret in Patre et Pater in eo, quia apprehenderent manifestationem eius. Ad haec «Judas, non ille Iscariotes», dixit: «Domine, quid factum est, quia nobis manife¬staturus es te ipsum, et non mundo? Respondit» «ei: Si quis diligit me, sermonem meum serva¬bit». «Surgite, eamus hinc.» Unde, cum sententia finis evangelii pendeat usque ibi: «surgite, eamus!», est considerandum, quo modo Christus habuit mandatum Patris, ut se ostenderet oboedientem usque ad mortem: et ad hoc, ut promptitudo spiritus eius appareret, surrexit et apostolos secum surgere fecit, ut et secum irent et eius dilectionem experirentur. Et ad finem, ut ipsi Spiritu ambularent, multa eis dixit: quo modo scilicet ipsi in eo et ipse in eis et quod fructus ex hoc facerent, quia in eo, dans exemplum de palmite et vite. b) Quae Christus Apostolis ante passionem suam de mandato Patris atque de missione et operibus Spiritus Sancti aperuerit Et aperuit eis, quo modo in hoc sermone mundati erant, ut intellegerent spiritu in ipsum ambulandum et in eo permanendum quia spiritu Verbi mundati. Non enim per sermonem mundantur aures sed offenduntur nec aliquid corporale, sed tol¬litur de spiritu intellectuali umbra ignorantiae; et ita spiritus lucem intrat et mundatur. Dicit autem: Vos igitur secundum quod per sermonem, quem audistis, mundi facti estis, puta in spiritu, secundum hoc etiam in me esse de¬betis, ut sitis spiritu in me, sicut et ego in Patre, in quo aliter 98va esse nequeo, quia Pater spiritus est. In spiritu igitur non aliter nisi spiritualiter esse possum. Sic et vos in eo, in quo ego sum in Patre, puta spiritu, necesse est, ut in me spiritaliter sitis. Tunc facietis fructum spiritalem multum et quid¬quid in eo spiritu in me exsistente petieritis, quia sic per me in Patre estis, impetrabitis, quia per me ‹unus spiritus› estis cum eo. Quod autem spiritus vester in meo sit spiritu, agere solus amor potest. Est enim in spiritu vis quaedam unitiva, per quam se transferre potest in desideratum. Et haec est vis ambulatoria spiritus, per quam vim supra tempus et absque successione spiri¬taliter ad id pergit, quod optat, ut quiescat in amato. Sicut enim corporale elementum fertur ad quietem suo pondere, ita spiritus amore, ut ait Augustinus 13o Confessionum. Si igitur, ait Christus, in me, qui sum Verbum Dei, habetis pacem et in nullo alio, in me estis vere ‹absque fictione› amoroso desiderio. Quod si sic in me manseritis, nihil curabitis de mundo et universis adversitatibus, quia illa, quae mundi sunt, non amatis, cum sitis in spiritu meo quiescentes; et sicut me mundus persequetur ita et meum spiritum in vobis. Non enim poterit diligere vos mundus, con¬tra quem testimonium perhibebitis in meo spi¬ritu, sicut et ego feci, quia malus et ‹in maligno positus›. Contra mundum eritis in hoc spiritu; et hinc mundus vos persequetur, et Spiritus Paraclitus, qui in vos veniet, testimonium perhibebit de me. «Et vos testimonium perhibebitis, qui ab in¬itio mecum estis». Et ob hoc testimonium «abs¬que synagogis facient vos» credentes «obsequi¬um praestare Deo», et hoc ideo, ‹quia non nove¬runt me, scilicet Verbum Dei, neque Patrem›. Coepit Jesus post hoc causam dicere, cur nunc primum ista diceret, adiciens, quia nunc ab eis recessurus esset et reversurus ad eum, qui eum misit. Et cum discipuli ex hoc contristarentur, adie¬cit, quod eis veritatem diceret, quia ‹expediret, ut abiret. Alias enim paraclitus non veniret›. Post¬quam autem corporalem et sensibilem praesen¬tiam ab eis subtraheret et per mortem et passio¬nem de mundo iret ad Patrem, a quo venit in mundum, tunc mit98vbteret Spiritum illum in eos, per quem et ipsi confortarentur arguere mun¬dum et se figere in Deo. Et cum non possent portare multa secreta, quae adhuc dicere haberet, ob carentiam spiritus, hinc magna aviditate spiritum illum exspectare de¬berent, qui cum sit «spiritus veritatis», tunc eos ‹omnem veritatem doceret› et, ‹quaecumque audi¬ret, loqueretur›; – per eum etenim, cum sit spiritus Patris, Pater in eis loqueretur et annuntiaturus esset futura et ipsum clarificaturus – dicens: «quia de meo accipiet et annuntiabit vobis. Omnia, quae¬cumque habet Pater, mea sunt». Postquam autem confortavit eos in ‹tristitia› superventura in eorum persecutionibus, quo modo scilicet illa ‹verteretur eis in gaudium›, ac quod illa eorum tristitia, qua hunc mundum ex¬ituri forent, similis foret tristitiae mulieris ad tempus partus durantis et postea gaudium ha¬bentis, ‹quia natus est homo in mundo›, ac quod ad ipsum respicere deberent, quoniam ipse vic¬tor mundi esset, et in hoc etiam se victores con¬fidere deberent, tunc – fusa oratione pro clari¬ficatione Filii Patrem clarificantis, et pro suis et ‹qui in eum credituri erant›, et data commissione Apostolis, quos, ut ipse a vivente Patre missus fuit ad manifestandum nomen Patris ac regnum caelorum, misit in mundum – , se ipsum hostiam obtulit pro omnium salute, et mortuus est in cruce. c) Quae Christus per resurrectionem et apparitiones suas de Spiritu hominem incorruptibiliter vivificante ostenderit, et de discipulis Spiritum a Patre petentibus Deinde resurrexit et ‹ostendit se multis ar¬gumentis vivum› modo, quo decuit et expediens fuit ad ipsum accedere volentibus, ut sic per va¬rias apparitiones apostolorum et discipulorum corda adaptaret ad Spiritus Sancti susceptionem. Nam videbant, ut ait Lucas, ‹variis argumentis ipsum vivum›, et hanc vitam non esse in corpore mortali et locum materialem extense occupanti, quia ianuis clausis ad eos intravit. Unde sic ducti sunt, ut vitam incorruptibilem vivificantis spiritus attingerent. Et sic per has apparitiones varias ducti sunt, ut proni iam es¬sent capere vitam Spiritus in se, qui potens sua vita corpus corruptibile vivificare et deinde re¬surgens corpus ex corruptione et morte sua vita incorruptibili perfundere et sic in sui partici99rapa¬tionem attrahere, ut sic sit subtile, agile, impas¬sibile, clarum et spiritualem naturam posset sal¬va natura corporis participare. Ex hoc quidem facile conspiciebant corpus illud oboedientissimum spiritui omni imperio eius parere, ac, quodsi spiritus ipse suo pondere amoris in spiritum, qui Deus est, fertur, quo modo tunc spiritus, qui est absoluta vita, est spi¬ritum illum vera et aeterna vita in se vivificans et per ipsum corpus, ut sic talis sit ‹heres et filius›, et quod, ‹qui videt illum, videt et Patrem›. Ita quidem incipiebant ad spiritualem consi¬derationem se convertere et intellegere verba Christi, quae prius non capiebant. Deinde et per aliam parabolam intellegebant Christum esse vitam, uti habet vitis, et se esse vitam, uti habet palmes, et se in primogenito Filio filiationem adoptionis, quae est participatio vitae Filii Dei, assequi posse per caritatem. Unde, dum sic ad intellegentiam spiritalem elevati essent, ne etiam praesentia corporis glo¬rificati daret impedimentum, quominus fervere possent in appetitione paracliti, Jesus assumptus est ab oculis eorum ‹sedens ad dexteram virtutis Patris›, qui dum assumeretur, ‹praecepit, ab Hierosolimis ne discederent sed exspectarent promissionem Patris, quam per os eius audive¬runt›, quoniam aiebat, quod non post multos dies venturus esset. Erant igitur simul apostoli ‹cum Maria matre perseverantes in oratione›, ut sic fervor devotio¬nis adaugeretur in exspectatione desiderati doni. Amore igitur languentes decem diebus conti¬nue et perseveranter orationi intendebant scien¬tes Patrem de caelis dare spiritum bonum peten¬tibus se Lucae XI. Dum igitur «complerentur dies Pentecostes» etc. ut Actuum 2o et in lectio¬ne etc. PARS SECUNDA Ex evangelio (Joh. 14) Nic. instructiones theologicas tredecim eruit: a) De pluribus aspectibus coincidentiae in Novo Testamento repertis «Sedete donec» etc. Et primo ex evangelio notandum, quod ad¬mirabilis instructio nobis datur, quo modo spi¬ritus intellegentiae ambulare debeat supra om¬nem oppositionem. Habemus etenim, quo modo diligere Deum coincidit cum diligi a Deo: «Si quis diligit me, diligetur a Patre», et statim supra: Qui diligitur a Patre, etiam a Filio diligitur. Hinc diligere et di¬ligi coincidunt. Hanc theologiam in multis locis Christus ape¬ruit: Quo modo ipsum esse in Patre est Patrem esse in eo 99rb et discipulos esse in eo est ipsum esse in discipulis. Et Jacobi ⌈X⌉: «Appropinquate Deo, et ap¬propinquabit vobis». Hanc Johannes Apostolus in sua Canonica exprimit: «Deus caritas est, et qui in caritate ma¬net, in Deo manet et Deus in eo». Hoc enim est manere in Deo, quod Deum in eo, qui manet in ipso. Haec est theologia Pauli Ad Galatas IIIIo capitulo ‹Nunc autem cum cognoveritis Deum›, id est ‹cogniti estis a Deo›. Ecce, cognoscere coincidit cum cognosci. Sic et alibi dicit Ad Corinthios, quod ignorans ignorabitur, volens dicere ignorare et ignorari habere coincidentiam, sicut cognoscere et co¬gnosci. Sic dicit Ad Romanos VIII: Esse in Spiritu est Spiritum inhabitare illis. Qui igitur est in Spiritu, in eo est Spiritus. Qui ambulat in Spiritu, in illo Spiritus ambulat. Qui vivit Spiritu, in eo Spiritus vivit et non caro, quae «concupiscit adversus Spiritum». Et aliam theologiam statim supra Christus nobis aperuit, quod, ‹qui diligit eum, illi se ma¬nifestabit›, quam tangit et Paulus. Quae est notanda ad tollendum dubitationem, quia, si ignorans ignorabitur, et Deus cognosci in hoc mundo non possit, quia, ut dicit Christus, ‹mundus eum non vidit› neque scit eum, quo modo tunc ad apprehensionem felicitatis, quae est aeterna vita, pervenitur, cum illa in cognitio¬ne Dei consistat, Johannis XVII. Deinde: nonne Christus dixit: ‹Nolite timere, pusillus grex, complacuit dare Patri meo vobis regnum›. Ob hoc dicit «doctor gentium» primae Ad Co¬rinthios VIII: «Si quis existimat se scire aliquid, nondum cognovit quemadmodum oporteat eum scire. Si quis autem diligit Deum, hic cognitus est ab eo». Ecce, quo modo dilectio dicit perfectam fi¬dem, cum id, quod diligitur, non ignoretur! Hinc haec est theologia Christiana, quod «fi¬des formata caritate» est cognitio, cui coincidit cognosci. Et haec theologia aliam nobis subinfert, sci¬licet coincidentiam appropriatorum in Deo, quia, si quis diligit Deum, ille diligitur a Deo, ut in evangelio nostro, scilicet: Si quis diligit Deum, hic a Deo cognitus est, ut ait Paulus. Quare diligere et cognoscere in Deo unum sunt. Qui igitur diligit Deum, omne bonum con¬sequetur; ille a Deo vivificatur, pacificatur, glo¬rificatur, et ita de omnibus, quae Deo attribui possunt, cum illa omnia in Deo cum dilectione unum sint. 99va Hanc arbitror doctrinam Christi, scilicet di¬ligere secundum potentiam spiritus, qui potest diligere secundum naturam suam supra hunc temporalem transitorium mundum stabilia et ae¬terna, scilicet veritatem et virtutes. Vult igitur Christus per amorem vitae, secun¬dum quod ipsam intellectualiter participamus, nos ad apprehensionem felicitatis vehere et om¬nem defectum nostrum in se ipso implere, ut sic nobis per gratiam eius nihil desit, quamvis ‹pu¬sillus grex› et ex nobis insufficientissimi simus, quin possimus eo mediante finem desideriorum nostri spiritus comprehendere. b) Duodecim aliae animadversiones dilectionem inter Deum et hominem mutuam explicantes notantur Secundo est advertendum id, quod evangeli¬um dicit: «Si quis diligit me, sermonem meum servabit, et Pater meus diliget eum, et ad eum veniemus» etc. Manifestum est «regnum Dei» hoc esse: ‹Deum ad hominem venire et apud ipsum man¬sionem facere›, quia hoc est Deum undique praesentem via ostensionis et cognoscentiae ve¬nire, in qua quidem cognitione est vita intellec¬tus gaudiosa et aeterna, ut Johannis XVII. Neque hoc aliud est per regulam coinciden¬tiae quam hominem ad Deum venire et in ipso mansionem facere, ut in eodem capitulo Johan¬nis XIIII dicit Jesus: se ire et parare eis locum et se suscepturum eos ad se; et similiter parum supra de hiis mansionibus dicit Christus: «In domo Patris mei mansiones multae sunt.» Sed, ut ait Paulus primae Ad Corinthios ⌈III⌉: «Non in sermone est regnum Dei, sed in virtu¬te». Unde non propter sermonem datur regnum, quia non est in sermone, sed quia virtutem ser¬vat sermonis. Virtus autem sermonis est ‹spiritus vivificans›, et sermo est ‹littera›. Spiritus autem vivificans est Deus, qui est «spiritus» et «caritas» et «vita». Omnis igitur sermo Christi est ‹verbum vitae›, ut ait Petrus Johannis VI. Quapropter servare sermonem Christi est diligere Deum. Aliud enim non habet sermo Christi servandus nisi id, quo servato servans diligitur a Deo. Dilectio autem subinfert dilectionem, ut sit coincidentia amare cum amari. Omnis itaque Christi sermo, sive modum teneat disciplinae sive mandati, in virtute caritas est. O admiranda doctrina, ut sola dilectione ser¬viamus Deo Patri! Quam quidem servitutem Magister nobis a Patre aversis videns ex nobis quantum ex nobis impossibilem in se ipso gratiose possibilem fe¬cit, 99vb per gratiam igitur, quam in ipso consecuti sumus solo amore in libertate spiritus. Nam non est amor, nisi in libertate spiritus servire possu¬mus Deo. Et quae est haec servitus? Certe servitus illa est supra coincidentiam oppositorum. Amare et¬enim sic est servitus, quod non est servitus, sed libertas primae Ad Corinthios VII. Sic est servire, quod est regnare. Sic est amans servus, quod amicus, cui omnia nota fiunt. Sunt etenim cives et domestici Dei sic servientes. O admiranda retributio huius servitii amoris! Nam tantum assequitur amans in amato, quantum amat. Si te liberaliter amori eius in tota virtute spiritus donas, tantum assequeris amati, quia et ipse amor. Si igitur tanta est retributio, quantus est amor, amor tuus est mensura retributionis amoris, ut ait Christus Lucae VII: «Remittentur ei peccata multa, quia dilexit multum. Cui autem minus dimittitur, minus diligit». Immo, amor tuus est ipsa vita seu retributio tua, quia ‹Deus est caritas› et retributor absolute. Ita caritas tua licet non sit Deus, quia non ab¬soluta, sed tua, est tamen retributio, non abso¬luta, sed tua. Ita quidem caritas tua est vita tua, quia est participatio absolutae caritatis et vitae, ut secun¬dum ascensum tuum in caritatem sit descensus caritatis in te. Est enim amor transformatorius amantium, ut dicit Dionysius. Tertio notandum, quo modo dilectio Dei est Deum venire et manere. Itaque venire Dei cum manere coincidit. Sed venire dicitur per amorem, quia nos venimus ad ipsum per amorem. Ut enim ait alibi, ‹venire› ad eum omnes oneratos est eos ‹refici›. Si venimus propter ipsum pauperes, flentes, tristes, defectuosi ad ipsum, ad nos venit adim¬pletio et plenitudo. Venire enim ad Deum est acquirere finem desideriorum. Per theologiam enim coincidentiae opposito¬rum intellegimus hoc esse Deum ad nos venire, qui est ubique per essentiam, quod est nos ad ipsum venire. Neque aliud est venire in nos vitam quam nos in vitam ire. Et cum ipsum ad nos venire sit nos ad ipsum venire, est spiritus noster amans tem¬plum 100ra Dei amati et caelum empyreum eius et ipse amatus quies, caelum et pax amantis spiritus. Quarto notandum, quod virtus omnis ser¬monis Christi est ‹dilectio, quae est plenitudo le¬gis›, ut ait Apostolus et supra dictum est. Hinc, ‹qui non diligit, sermonem non servat›. Qui in hoc «uno offendit», ut ait Jacobus, «om¬nium est reus». Nullum enim Christi sermonem in spiritu et virtute servat, qui non diligit. Et hoc Paulus latius explicans dicit nullum opus posse vitale esse spiritui, si non fit in caritate, primae Ad Corinthios XIII. Quinto notandum, quo modo dicit sermo¬nem non esse suum, sed eius, qui eum misit. Nam in hoc ipso evangelio bis dicit sermo¬nem et sermones esse suos, quia est suus sermo quasi missi; et non est suus, quia missi. Qui enim est apostolus et missus, dum adim¬plet voluntatem mittentis, ipse quidem sermones facit, qui sunt legati sermones. Non sunt enim sui, quia sunt ex delegantis procedentes iussione et in ipsis exprimitur delegantis voluntas. Et quia legatus ea profert, sunt sermones proferentis. Et rectius dicerentur prolationes a proferente: Sicut filius est patris filius, ita sermo missi est sermo mittentis. Sexto notandum, ubi ait: «Haec locutus sum vobis apud vos manens», quoniam haec pars no¬bis aperit, quo modo ipse locutus est verba, quae per manentem apud homines in hoc mundo lo¬qui possunt. Quae quidem verba, quae sic exprimuntur, non possunt instruere Spiritum non habentem, quo modo Pater atque ipse faciunt mansionem apud eos diligentes. Sicut enim mansio apud homines in hoc mun¬do non potest mansionem caelestium civium fi¬gurare, quia non intravit ‹in cor hominis, quae praeparavit Deus diligentibus se›, sic nec loquela, quam homines hic loquuntur, de Deo et gloria beatorum potest intellegi, quia loquela sensibilis de spirituali gloria sine spiritu non intellegitur; sicut si quis de Roma Romanam linguam in Ale¬mannia et coram Alemannis loqueretur: Talis et¬enim non caperetur nisi interprete seu spiritu intellegentiae superveniente et eandem reserante. Et hinc additur: «Paraclitus autem» etc. Septimo notandum, quod Paraclitus est con¬solator, quia, cum spiritus noster est ingemi¬scens 100rb et ardens, ut ea intellegat et capiat, quae sibi praesentata sunt sub signis sensibilibus, tunc consolatur, quando per recessum a signis sensi¬bilibus rapitur sursum in absolutionem, ut sic attingat. Hoc autem fit missione Spiritus Sancti Para¬cliti et Consolatoris, qui est doctor et magister et suggestor dictorum per legatum, quasi sit idem Verbum seu Christum a nobis ire per praesenti¬am, quod sit accedere virtutem seu spiritum su¬pra omnem huius mundi praesentiam, cum spi¬ritus verbi non sit huius mundi spiritus, sed cae¬lestis, ‹quem mundus capere nequit›. Et hoc est a nobis Christum ire secundum praesentialitatem huius mundi, quod est nos ad ipsum accedere secundum spiritum alterius mundi. Et hoc est mittere Spiritum Patris et Verbi seu Filii in nos, quod est nos ‹indui ea virtute ex alto›, Lucae ultimo. Unde, cum voluntas Patris sit et Spiritus seu Virtus Verbi, est idem Spiritus utriusque personae. Est igitur Spiritus quasi amare ipsum, quod descendit de amante et amabili, ut sit in essentia amoris amans Pater amabilis Filius et utriusque amare Spiritus Sanctus. Octavo notandum, quo modo Christus dicit: «Pacem relinquo vobis» etc. Quando enim Christus iam recessurus ab eis pacem testamentariam suis reliquit et eam suam pacem ipsis donavit, adiecit: «Non quo modo mundus dat, ego do», quasi «pax Christi» sit ‹ex¬superans omnem sensum›, quia non secundum sensibilem mundum, sed est quies, quam habet spiritus in adversitate, quae in hoc mundo acci¬dere potest. Hanc pacem habuerunt Apostoli ex dono Christi, quia cum gaudio spirituali omnia pros¬pera et adversa aeque tulerunt, quibus «habun¬dare et penuriam pati», sanos et infirmos esse, mori et vivere idem fuit, ut de se ipso Paulus testatur. O quanta pax est «pax Christi», ubi hic mun¬dus nihil turbationis inferre potest! Nono notandum ibi: «Non turbetur cor ve¬strum» etc. Postquam Christus fecit testamentum et se iturum dixit, vidit discipulos ante adventum Pa¬racliti et Consolatoris turbari, quia sine spiritu illius doni Patris Christi capaces non erant, et hinc turbari poterant, quare dicit: «Vado et venio ad vos». Nam ire ab eis ad Patrem, qui est spiritus, est ipsum venire ad eos in Spiritu. Quare, si hoc bene adverterent, non turbarentur. Et ‹si eum diligerent, gauderent, quia Pater maior eo›. Gau100vadium habet amans de bono amati, uti ait Johannes Baptista, quod ‹amici sponsi gau¬dium plenum in hoc habent, quia audiunt et vi¬dent gaudium sponsi› supra Johannis 3o. Gaudium itaque omnium Christianorum, Christi amicorum plenum est in gaudio sponsi ecclesiae et capitis nostri, ut de se ipso ‹inter natos mulierum maior›, scilicet Johannes Bapti¬sta testatur. Et id dixit Christus Johannis XV: «Haec lo¬cutus sum vobis, ut gaudium meum in vobis sit et gaudium vestrum impleatur». Et hoc videtur Paulus explicare Ad Ephesios et Colossenses, quoniam gaudium nostrum abs¬conditum est in gaudio Christi et vita nostra in vita Christi; et hinc in ipso felicitatem asseque¬mur. Decimo nota ibi: «Pater maior me est». Nam secundum quod est in hoc mundo Christus, tunc exivit a Patre; secundum quod recedit de mundo, tunc redit ad Patrem. Pater est in Filio et Filius est in Patre; et «qualis Pater, talis Filius». Tunc etenim non exivit a Patre, sed est in Patre. Exire a Patre est assumere legationem in mundo et assumere ea, quae legationi sunt opor¬tuna, ut mundo apparere possit. Et hic est de¬scensus et humiliatio. Secundum hoc igitur ma¬ior est Pater, quia delegans maior delegato et misso. Aequalitas Patris assumpsit delegationem et formam convenientem. Et sic se humiliavit in assumpta delegationis forma; sed expleto officio delegationis et humilitatis redit, ubi erat, ad ae¬qualitatem Patris. Et ita intellegitur hic textus, si Aequalitatem missionem acceptasse et eam complevisse consideratur. Quod autem legationem compleverit et ad claritatem redierit, quam ‹habuit ante mundi constitutionem›, legitur Johannis XVII. Undecimo notandum ibi: «Et nunc dixi vo¬bis, priusquam fiat, ut, cum factum fuerit, cre¬datis», quod Christus omni modo congruo sal¬vationem nostram quaerens sensibilibus experi¬mentis ad fidem Apostolos grossos, quos elegit, traduxit, uti in simili legitur Johannis XVI: «Nunc scimus, quia scis omnia. In hoc credimus, quia a Deo existi». Nam nisi simplices et grossi experimento sen¬sibili comperuissent Christum spiritum habuisse, qui omnia scivit supra omne tempus, cui ita fu¬tura nota fuerunt sicut praesentia, non credidis¬sent admirabili et simplicissimae doctrinae eius, scilicet amore vitam immor100vbtalem posse conse¬qui et per fidem spiritum alterius mundi, cui hic mundus subicitur et cedit et cui ‹scientia huius mundi stultitia est›. Hanc igitur prudentiam huius mundi, quae fa¬tua sua praesumptione ad vitam per se aspirare conabatur, evacuavit Christus simplicitate. Et ob hoc illos simplices elegit non imbutos tali pru¬dentia, quae resistit simplicitati fidei, ut capacio¬res fidei forent, et quos etiam opus erat quodam sensibili experimento duci ad fundandum fidem in ipsis. Et haec causa vocationis simplicium ex¬primitur per Paulum primae Ad Corinthios pri¬mo circa finem. Et Christus dicit: ‹Nisi facti fue¬ritis sicut parvulus› etc., in quo scilicet spiritus est oboediens, simplex et docibilis etc. ‹Docibi¬les enim Dei› sunt. Et dum Christus exsultaret in Spiritu, dixit: «Confiteor tibi, Pater, Deo caeli, quia abscondi¬sti haec a sapientibus et prudentibus et revelasti ea parvulis» Lucae Xo. Duodecim notandum ibi: «Venit princeps hu¬ius mundi et in me non habet quidquam», quod spiritus Christi et omnium Christianorum, scili¬cet spiritum Christi habentium, est spiritus, qui est liber et non subest ‹principi huius mundi›, qui est spiritus desideriorum carnis. Et sicut spiritus Christi vicit mundum Johan¬nis ⌈XVII⌉, ita omnis eius Spiritum habens. In Spiritu igitur Christi praecipitur ‹potestatibus te¬nebrarum› et huius mundi et cedunt quasi victi. Tredecimo notandum ibi: «Sed ut cognoscat mundus» etc., quod, ut cognoscamus ita Deum diligendum, ut secundum eius mandata ambu¬letur usque in mortem, tunc Caput nostrum in dilectione Patris ambulando et mandata eius complendo voluntarie surrexit et alios surgere fecit testes eius, et ad passionis locum perrexit. c) Quo modo Spiritus Sanctus in oratione et contemplatione exspectandus sit Consequenter notemus breviter, quo modo, ut Actuum primo scribitur, Apostoli cum Ma¬ria et aliis mulieribus et discipulis CXX ‹erant unanimiter perseverantes in oratione› et con¬templatione, quia exspectabant ‹indui virtute ex alto›, ut et nos ita faciamus, si ‹indui› vo¬luerimus ‹virtute ex alto›, sollicite nos prae¬parando et purgando per peccatorum purgatio¬nem animalitatem deponendo, quia «animalis homo non percipit» etc. ⌈IIae⌉ <Ad> Corinthi¬os IIo. Porcinos et immundos spiritus oportet expel¬lere eum, qui ‹spiritu recto 101ra vult innovari›. Psal¬mista: «Cor mundum crea» etc. Deinde oportet cor ornare variis picturis sanctarum meditationum. Item per orationis instantiam invitare eum, ut Apostoli fecerunt, qui etiam pro aliis oraverunt, Actuum VIIIo. Invitatus enim venit. «Optavi et datus est mihi sensus. Invocavi et venit in me spiritus sapientiae» Sapientiae 7o et in tertiis, non in ultimis diebus etc. Habeas so¬cietatem Mariae et apostolorum; quos invoca in auxilium! Et hic nota, cur conveniunt sancti in oratione, quia descendit in congregatos. Item oportet te servire sibi prius quam mun¬do, spiritui prius quam ventri, – Apostoli adhuc ieiuni erant etc. Isaiae XLII: «Ecce servus meus, suscipi¬am eum; electus meus complacuit sibi in eo ⌈animae meae⌉ dedi spiritum meum super eum» – sicut Johannes Baptista spiritui prius quam ventri serviebat. Et ob hoc «puer» «confortaba¬tur spiritu». Item oportet ei lectum praeparare Isaiae ⌈LXV⌉: Super humilem et quietum re¬quiescet.