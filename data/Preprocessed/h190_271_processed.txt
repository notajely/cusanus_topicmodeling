227rb «Haec omnia dabo tibi, si procidens adora¬veris me»; ex evangelio. Satan ostensis regnis mundi ac gloria eorum haec dixit ad Iesum. Et quia ex fascia tres vetulae huc sunt adduc¬tae, quarum duae confessae sunt, quomodo sint de societate Dianae, quam nominant bonam dominam, et quia per pacta de renegando Chri¬sto intrarunt ad consortium illius Dianae, et pro¬positum meum est aliqualiter instruere vos, quo¬modo simplices seducuntur in istis, ideo assumpsi thema, in quo omnis deceptio propalatur. Discurramus primo quam breviter evangelium: Forma nobis panditur quomodo regeneratio fit, scilicet ex Adam Christus. Adam cecidit, Christus vicit. Quando Adam positus fuit in pa¬radiso voluptatis, temptatus fuit, ut fieret similis Deo scilicet principi paradisi, et quod ad hanc scientiam pertingeret credendo temptatori par¬vifaciendo Deum. Christus vero dum esset in deserto, scilicet loco carente omni voluptate, temptatus est, ut fieret rex seu similis principi mundi, et hoc similiter credendo temptatori. Adam credens ascendere cecidit; Christus non credens Satanae stetit. Adam victus eiectus est de loco voluptatis in mundum bestiarum; Chri¬stus victor est princeps mundi angelorum, qui ei, ut dicit evangelium, post victoriam ministrarunt. Videamus quomodo spiritus fidei, qui datur Christiano in baptismo, quasi spiritus divinae virtutis seu potentiae sive ut spiritus docilis verbi Dei, perficitur. Christus, postquam baptizatus est in Iordane, et spiritus visibilis qui in specie columbae super eum descendit, ostendens in ipso esse Spiritum Sanctum. Sic in omni regene¬ratione scilicet vero baptismate, Spiritus Sanctus in animam fidelis descendit invisibiliter, sicut in Christo visibilis columba manifestavit. Hic spiri¬tus fidei sua virtute fecundat animam, ut conci¬piat verbum Dei, per quod fiat similis Deo. Nam verbum Dei est imago eius. Deus enim est intel¬lectus, qui, cum se concipit, verbum generat quod est imago seu «splendor» ac «figura sub¬stantiae eius». Habet autem anima hominis Dei imaginem quae, uti est anima hominis ex Adam, stat sub suis naturalibus 227va specificis perfectionibus et mo¬tibus et non potest perficere se ipsam per om¬nem discursum logisticum, quia omnis humana scientia non potest ad hoc pertingere, ut intelli¬gat seu videat exemplar, unde intellectus ema¬navit. Nam intelligere sui ipsius principium est sibi impossibile post exilium de paradiso, et non est inconveniens hoc dici originale peccatum, scilicet ignorantiam originis. «In paradiso» au¬tem, ubi Deus ambulando in clara luce, sed «post meridiem» sive ultimitatem in descensu solis videbatur per hominem, potuisset vita cogni¬tionis Patris semper vivificantis haberi aeternaliter, ut Moyses sub simplici descriptione pandit, sed non extra post eiectionem. Sicut si infans post na¬tivitatem eiceretur de regione nativitatis ad terram non inhabitatam hominibus, non posset ex se ipso umquam sui ortus originem per omnem discursum intelligere, quia eius conversatio foret cum bestiis, alterius scilicet speciei, immo se ipsum non posset cognoscere, cuius speciei esset, sine revelatione, sic intellectus qui est Dei imago, in hoc sensibili mundo ab ortu suo extra paradisum Dei positus, quia per sensus cum brutis conversatur, num¬quam potest sui ipsius Patrem seu exemplar unde processit, attingere, ideo nec se ipsum co¬gnoscere nisi sibi reveletur. Intellectus autem qui se ipsum non cogno¬scit, ille est sine vita intellectuali, nam intelligere intellectus est eius vivere. Unde si debet ipse intellectus pertingere ad vitam, ut scilicet se in¬telligat et vivat vita intellectuali, opus est ut sibi reveletur ortus suus. Sed quis potest revelare sibi ortum nisi ille qui cognoscit Patrem seu intellectum illum, qui est creator et est exemplar creationis eius, scilicet Filius seu verbum Patris? Nam nemo cognoscit Patrem ut patrem qui pa¬ternitas, nisi Filius ut filius qui filiatio. Patet igitur, quod intellectui ut imagini Dei non potest revelatio fieri veritatis nisi per ex¬emplar, scilicet verbum illud, per quod creatus est intellectus. Sed si debet intellectui creato re¬velatio fieri, oportet quod ipse intellectus sit ca¬pax fidei, scilicet quod possit credere. Nisi enim credere posset revelanti, quomodo ei revelare¬tur? Unde posse 227vb credere est in intellectu; per quam liberam potentiam potest credere revelanti et proficere. Et si tunc revelans est verbum Dei et ei credit, tunc non dubium per fidem potest attingere vitam, scilicet visionem Patris; quae vi¬sio felicitat, ut praemittitur. Nihil igitur remansit in natura intellectuali hu¬mana de paradiso eiecta nisi posse credere, per quam vim illuminari seu regenerari potest «in spem vivam». Unde regeneratus in baptismate recepto verbo Dei, scilicet Christo, per fidem in se habet semen divinae scientiae sive docibilita¬tem, ita quod proficere potest per virtutem verbi usque ad apprehensionem felicitatis. Et attende, quomodo ignorantia quae est in intellectu ex origine, est mors, quia scire origi¬nem est vita. Scire igitur illud est intelligere et videre et vita aeterna, ut Christus dicebat: Haec est vita aeterna: videre Patrem et Filium. Apprehenso igitur semine verbi maxima cura est adhibenda, ut semen seu verbum per «volu¬cres caeli» scilicet spiritum Satanae, non tollatur, sed solidetur et profundetur ad fructificandum. Solidatur autem per separationem a mundi con¬cupiscentia, scilicet mundum deserendo seu my¬stice desertum intrando. Unde dum «est in deserto» et iam per ieiuni¬um et vigilias carnem domavit, tunc adest fortior temptator, scilicet Satan qui non de esu et potu temptat, sed de vana gloria, uti hic docemur. A spiritu, quem quisque in regeneratione recipit, Christianus agitatur, ut veterem vitam, cui resi¬gnavit deserat et faciat novo interiori homini ve¬terem oboedientem et subiectum; nam in veteri homine exterior dominabatur, scilicet sensibilis, qui est mortalis, et interior perdidit vires. In novo christiformi oportet conversionem fieri, scilicet quod interior recuperatis viribus per fi¬dem et confidentiam verbi Dei dominetur exte¬riori. Unde domari brutalem feritatem primo ne¬cesse est, ut mansuescat, et hoc fit per abstinen¬tiam et vigilias, uti accipiter domatur. Deinde ra¬pacitas domatur per opera misericordiae, et ita de singulis aliis malis condicionibus bestialis vi¬tae quae arte medicinali amoventur, quibus per consuetudinem continuatam in contrarium mu¬tatis, ut iam nulla rebellio in 228ra exteriori homine maneat. Tunc pacatis passionibus, quae non sinebant interiorem in pace contemplari, natura intellec¬tualis absolutior facta a priori immersione et li¬bertati suae restituta, accedit temptator, ut in evangelio. Scit enim Satan neminem a sua sub¬iectione liberari posse, nisi fuerit filius Dei. Et quando experitur quod medio veteris hominis non potest avertere hominem a cultu Dei, dubi¬tat an sit filius Dei; nam quod filii hominum nihil habeant consuetudinis, quae ab Adam transivit in naturam, hoc aliter esse nequit quam quod homines sic in spiritualem vitam elevati ducantur sanctiori spiritu. Temptat hoc scire directe et indirecte ut ex¬periatur. Sic in Christo, in quo multa signa vidit quod esset Messias promissus in scripturis, quas non ignorabat, temptavit scire, an esset Filius Dei directe in prima temptatione: ut converteret lapides in panes, et iterum, ut tolleret pondus a gravi per missionem sui deorsum a pinnaculo templi. Et quia in illis non profecit, habuit recur¬sum ad gloriam mundi, quasi diceret: Nemo est hominum huius mundi, qui me non adoraret propter habere mundi huius principatum et glo¬riam. Si iste est homo huius mundi, appetet esse rex mundi et adorabit te, ut assequatur desideri¬um suum. Si non curabit habere hanc gloriam mundi, signum est quod est alterius regionis sci¬licet de caelo. Sicut enim leo inter leones vellet dominari et ideo si quis diceret leoni habenti rationalem spiritum, quomodo ipsum leonum regem constitueret, si sibi oboediret, et leo hoc non curaret, signum foret leonem illum habere sub figura leonina alium spiritum alterius regio¬nis seu speciei scilicet humanae. Expertus est sic Satan Christum esse Filium Dei et ‹non de hoc mundo›. «Tunc reliquit eum diabolus.» Recordor me alias late satis dixisse, quomo¬do ille qui ponitur quasi novitius ad religionem Christianam, proficit per temptationes, sicuti in scholis aspirantes ad magisterium se parant per diligens studium, ut in temptatione non vincan¬tur sophisticis argumentis, sed reperiantur valen¬tes et armati. Ita et in militia Christiana. De hoc nunc satis sit dictum. Sed nota quod non est ab re temptari ali¬quem, qui se sanctum aestimat effectum 228rb in de¬serto paenitentiae, ut miracula faciat et de se praesumat, uti Satan Christum temptavit. Et haec est utique magna temptatio, nam Satan ut illos seducat, aliquando invisibiliter illa efficit, ad quae inducuntur, ut se putent miracula fecisse et sanctos esse et sic glorientur et decipiantur. Fe¬cerunt enim magi Pharaonis serpentes et ranas non ipsi, sed Satan, ut se non minoris sancti¬moniae putarent esse quam Moyses erat. Et haec temptatio est periculosa valde et difficulter co¬gnoscibilis. Docemur igitur in hoc evangelio hanc esse religionem christianam, quod non debemus um¬quam nos aestimare sanctos et in testimonium sanctitatis praesumere aliquid, quod naturam ex¬cedit, sed si pro gloria Dei, non nostra, aliquid «ad aedificationem ecclesiae» fieri deposcitur in¬solitum et supra naturae cursum, tunc recurrere debemus ad Deum cum devota oratione, ut no¬bis suam voluntatem manifestet. Timere etiam semper debemus, ne assit temptator qui petat lapidem in panem mutari et non sit Deus. Timere etiam semper debemus, ne non solum nos temptemur, sed etiam ne nos Deum temp¬temus, prout hic docemur; nam temptat Satan, ut ducamur ad temptandum Deum. Ideo purgationes vulgares sunt prohibitae, in quibus Deus temptatur. Et attende: Satan per¬suasit has purgationes quasi pro veritate in rebus dubiis invenienda exorcismis praecedentibus, in quibus etiam eidem diabolo maledicitur et Deus invocatur, ut tali subtilitate introduceret modum, quomodo Christiani Deum temptarent et deci¬perentur, non in ea re quam quaerebant, ubi ve¬ritatem experirentur, sed in suis animabus, quae Deum irritabant per temptationem. Et forte illa potest dici periculosa temptatio, de qua in oratione dominica dicitur; nam Deus qui est intemptator, nos videtur inducere in il¬lam, quia per orationes et sacrificia quae offeri¬mus ei, ut ostendat nobis per aquam frigidam adulteram, cum eam arserit, aut innocentiam per ferrum candens, quod non urit portantem, et per duellum, ubi non fortior sed iustior vincit, et huiusmodi. Et experimur sic evenire in re. Iudi¬camus nos a Deo exauditos, quem offendimus ipsum temptando. Sic dicunt plerique: Vidi effectum, audivi ver¬ba bona et sancta, cur non facerem? 228va Si Deus temptatur, noli facere. Tunc temptatur quando vis per hoc experiri, an propter verba illa etiam bona et irreprehensibilia talis sequatur effectus. Non debet Deus temptari, ut experiaris eius virtu¬tem aut sapientiam aut veritatem, uti vulgariter di¬cimus: «Wir wellen versuchen, ob es war sey», «vo¬lumus experiri, an sit verum», quod non licet. Sed orandus est Deus, ut necessitati succurrat, etiam miraculose ubi natura deficit et ad humana subsidia non potest recursus haberi, semper tamen adden¬do uti Christus in monte Oliveti, «fiat voluntas tua», et pro gratia recipi sive concesserit sive non. Et scias, quod Deus non debet per temptatio¬nem, sed per orationem cogi. Et haec videtur quae¬dam oppositorum coincidentia, scilicet quod ora¬tio sit coactio. Cogitur Deus importuna instantia orantis, sicut importuna mulier vindictam a iudice impetravit. Quantum valeat assiduitas orationis veri fidelis, Christus per ipsam mulierem docuit, et Iacobus apostolus nos exemplo Eliae instruit. Deinde tertio scire debemus principem mun¬di promittere terrena et non dare nisi ipsum adoranti. Ecce, cum Christus salvator non det suis fidelibus illa petentibus, quae sunt adversan¬tia saluti animae, tunc adest statim Satan et illa suis offert. Sicut autem nemo efficitur christifi¬delis nisi qui renuntiat diabolo, sic diabolus Christianum non aestimat sibi fidelem, nisi ve¬niat contra fidem Christo datam. Necesse est igi¬tur quod omnis maleficus per manifesta aut oc¬culta pacta renegato Deo se diabolo alliget. Et de hoc multas habemus experientias. Sed ob mulieres illas vetulas ex fascia captas sciendum, quod ante Christi adventum diabolus princeps tenebrarum et deceptionum habuit va¬rias suae deceptionis religiones, uti sub Christo qui lux est, hodie sunt variae religiones et ordi¬nes, et remanserunt reliquiae multarum malarum sectarum nondum plene exstirpatae, et ob hoc, ut quidam glossator Pauli super illo verbo Apostoli ad ⌈Romanos⌉ «Nolite ante tempus iu¬dicare» ait, differtur iudicium usque ad ultimum, quia magicarum artium seu idolatriae ceterorum¬que vitiorum inventores quasi quaedam semina post se dereliquerunt, hoc est homines eorum inventiones imitantes, qui eos quamdiu mundus constat, imitari non cessant; 228vb ideo ante finem mundi iudicia Dei finiri non possunt. Intelligo igitur quod tales inventores ante tempus completae eorum malitiae iudicarentur, si ante mundi finem iudicarentur. Inter illas in¬ventiones diabolicas est deceptio Dianae quae, ut in Actibus Apostolorum legitur, habuit in Epheso pretiosissimum templum, cuius sunt ad¬huc observatores in occulto viri et mulieres, quae cum Diana, ut textus dicit XXVI q. ⌈VI⌉ «Episcopi», se putant certis noctibus deliciari, quam quasi Fortunam colunt. Et vocantur eius cultores fideles ‘holden’ in vulgari ob Huldam scilicet homagium praestitum ei. Et de modo et fatuitate huius sectae melius est tacere. Et de maleficiis, quae fiunt per mulieres et viros ope Satanae, vide tractatum editum ex re¬latione Petri iudicis Bernensium et teneas pro certo omnes illas sectas occultas contra fi¬dem Christi esse, et magistrellum – ita ipsi vo¬cant Satanam – omnia facere ad eorum instan¬tiam iuxta pacta. Sed non posse nocere, nisi Deus permiserit, nam expertum est ipsum ma¬gistrellum invocatum, ut tempestates aut infir¬mitates sive odia et amores procuret, non po¬tuisse proficere, quando personae illae fuerunt fideles et ‹membra vera Christi›, quia in Chri¬stum et in eius membra nihil potest virtus Sa¬tanae. Legitur in principio Iob tantum diabolum in omnibus posse, scilicet vento, hominibus, pe¬cudibus et corpore et cetera, quantum Deus per¬mittit. Sed cur Deus permittit? Ideo certe quia Christus dicit: «Qui non est mecum, contra me est», tot sunt miseri infideles maximi peccatores a Christo non solum aversi, sed eius diffidati adversarii, qui sub protectione Dei non sunt, et maxime abundant in his regionibus, ubi colitur Christus non ut salvator animarum, sed quasi dator et conservator temporalium tantum, quod est idolatria et blasphemia, cum regnum eius non sit de hoc mundo. Hinc illae insanae decep¬tiones regnant. Scitis ad quem finem communi¬ter colitur Christus et omnes sancti et festa et quaeque talia in istis montibus. Nonne maxime ut habeantur ea quae sunt vitae huius mundi in frugibus et bestiis? Deinde attende quod, ubi homines credunt ista maleficia effectualiter fieri, ibi reperiuntur plures malifici nec possunt 229ra ex¬stirpari igne et gladio, quia quanto diligentius huiusmodi persecutio fit, tanto plus crescit de¬lusio. Nam persecutio arguit, quod diabolus plus timetur quam Deus et quod possit medio ma¬lorum mala ingerere, et demum placatur diabo¬lus qui sic timetur et sic obtinet intentum. Unde licet exstirpari omnino debeat iuxta divinas et humanas sanctiones, tamen caute et cum magna prudentia, ne deterius contingat, uti Augustinus ad Bonifatium comitem scribit ro¬gans a persecutione Donatistarum cessari. Fit etiam aliquando in persecutione, quod in¬nocens aliquis odio persequentium maleficos perimitur. Et ita diabolus tot consentientes in necem lucratur, et ideo infatuatam mulierem ali¬quam vetulam deludit et ducit, ut quasi malefica capiatur et trucidetur, et Deus permittit ob pec¬cata ista, et tunc sequuntur maxima mala ob mortem innocentis sanguinis. Ideo cavendum est valde, ne volendo malum eicere malum ac¬cumuletur. Ego examinavi duas ex vetulis et repperi eas semideliras, quae perfecte Symbolum fidei non sciunt. Dicunt dominam bonam de nocte venis¬se et habere currum, in quo ducitur, et quod sit in forma mulieris vestita bene, cuius faciem non vi¬derunt, quia eam occultat, ita quod lateraliter videri nequit propter quasdam protensiones cuiusdam semicircularis ornamenti ad aures applicati. Dicunt eam habere hirsutas manus, quia tetigerit eas ad maxillam, et sentiebant esse hirsutam. Et oporte¬bat eas tunc currum suum praecedere, quando fuerunt tactae, et promiserunt sibi oboedientiam et quod a christianismo abstinerent, et sic per¬venerunt ad locum, ubi reppererunt magnam so¬cietatem iubilantium et chorizantium, ubi erant hirsuti homines qui devorarunt homines aliquos et pueros non recte baptizatos, et quod omnibus quattuor temporibus sic convenerunt per aliquot annos, sed proxime quando se bene signarunt cruce, non venerunt. Sensi autem mulieres illas decrepitas et deli¬ras ob avaritiam deceptas; nam aliqua vota fe¬cerunt illi Dianae, quam Fortunam asserunt, dantes ei nomen Ricchella in lingua sua Italica, quod 229rb sonat forte tantum sicut mater divitiarum seu felicitas. Et ideo habere dicunt manum hir¬sutam, quia communiter hirsuta manu percutitur foedus seu concluditur contractus emptionis rei fructiferae cum precatione felicis successionis, et quod diabolus sic decepit illas avaras vetulas, quibus suggessit in somniis ea, quae veraciter accidisse putant, ut legitur in vita sancti Ger¬mani. Unde illas ab errore revocavi et publicam paenitentiam facient et incarcerabuntur, quous¬que videamus, quid pro aliarum similium correc¬tione fieri expediat.