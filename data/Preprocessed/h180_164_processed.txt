Cod. Vat. Lat. 1245 fol.60vb «Tantum digne in evangelio Christi conver¬samini, sive cum venero, et videam vos, sive ab¬sens audiam de vobis, quia statis uno spiritu un¬animes, collaborantes in fide evangelii. Et in nullo terreamini ab adversariis, quod est illis causa perditionis, vobis autem salutis, et hoc a Deo, quia vobis donatum est pro Christo, ut non solum in eum credatis, sed ut etiam pro illo patiamini idem certamen habentes, quale vidistis in me et nunc audistis de me.» Ad Philippenses primo. Legimus nunc epistulam Apostoli, quae inci¬pit: «Imitatores mei estote, et observate eos, qui ita ambulant, sicut vidistis formam nostram.» Ita enim scripsit Paulus episcopis cum Timotheo diacono per Epaphroditum Philippensibus, qui sunt in Macedonia, cum ipse esset Romae in vinculis. Sperabat autem se aliquando liberari et videre eos. Ideo post multas admonitiones conclusit: «Tantum digne» etc. Quae verba sunt aptissima proposito nostro. Nam neque ad me aliud spectat loqui ad vos, qui estis consacerdotes et comministri, quam verba illa Apostoli, ut exhorter vos quatenus ‹digne in evangelio Christi velitis conversari›, ‹sive cum videro vos sive de vobis audiam›. Hoc so¬lum experiar, quia ‹statis in uno spiritu unani¬mes, collaborantes in fide evangelii›, sine ‹terro¬re adversariorum›, quia ‹vobis donatum est Cod. Vat. Lat. 1245 fol.61ra non solum credere in Christum, sed etiam pati habendo idem certamen›, quale et in Paulo audistis. PARS PRINCIPALIS Epistula Pauli Apostoli ad Philippenses missa homilia peragitur Si igitur esse debemus imitatores apostolo¬rum, quia successores eorum sumus, attendamus epistulam, quam legimus, quo modo se Paulus doctor gentium habuit. Et sciendum quod haec epistula quattuor habet capitula. In primo docemur quo modo solliciti esse debemus pro nostris subditis sicut Paulus, qui dicit ad suos: ‹Confidens qui in vobis coepit opus bonum, perficiet usque in diem Jesu Chri¬sti, sicut est mihi iustum hoc sentire pro omni¬bus vobis, eo quod habeam vos in corde et in vinculis meis et in confirmatione et defensione evangelii socios gaudii mei omnes vos esse. Te¬stis est mihi Deus, quo modo cupiam omnes vos in visceribus Jesu Christi.› Deinde docet nos Paulus sollicite orare de¬bere pro nobis commissis. Unde subiungit: «Et hoc oro, ut caritas vestra magis ac magis abun¬det in omni scientia et in omni sensu, ut pro¬betis potiora, ut sitis sinceres et sine offensa in die Christi repleti fructu iustitiae per Jesum Christum in gloriam et laudem Dei.» Deinde docemur quo modo gaudere debe¬mus, ut Christus annuntietur per nos, etiam si per vincula nostra hoc contingat. Nam post¬quam ipse Paulus fuit propter evangelium vin¬culatus, usque ad praetoria haec devenerunt, et tunc sciscitantibus omnibus quale illud evangeli¬um et quis ille Christus, propter quem ipse Pau¬lus vinculatus Romae detinebatur, annuntiatus est Christus illis, ‹et plures fratres in Domino confi¬dentes in vinculis eius abundantius sine timore au¬debant verbum Dei loqui. Quidam propter invidi¬am et contentionem, quidam propter bonam vo¬luntatem, quidam ex caritate, quidam ex conten¬tione› etc. Et subiungit Apostolus: «Quid enim? Dum omni modo sive per occasionem sive ve¬ritatem Christus annuntietur, in hoc gaudeo et gaudebo. Scio enim quia hoc mihi proveniet ad salutem, per vestram orationem et subministra¬tionem Spiritus Christi Jesu secundum exspec¬tationem et spem meam, quia in nullo confun¬dar, sed in omni fiducia sicut semper et nunc magnificabitur Christus in corpore meo, sive per vitam, sive per mortem. Mihi enim vivere Chri¬stus est, et mori lucrum.» Post haec attendere debemus Cod. Vat. Lat. 1245 fol.61rb quod adeo fir¬mi esse debemus in fide et spe, quod potius de¬siderium nostrum esse debet, ut ‹dissolvamur et simus cum Christo›, quam quod vivamus. Sed quia Christus est «fructus operis» vitae, et si sumus necessarii populo, tunc ad populi pro¬fectum manere expedit, prout de beato Martino legimus, qui dixit: «Domine, si adhuc populo tuo sum necessarius» etc. Et est advertendum quod si aliquis confidit se populo necessarium, ille scire debet quoniam quamdiu necessarius permanebit, ut ait hic Pau¬lus: «Et hoc confidens scio quoniam manebo, et permanebo omnibus vobis ad profectum ve¬strum et ad gaudium vestrae fidei» etc. Post¬quam autem nos talem fiduciam habemus, quod ‹sumus necessarii populo›, tunc ipsum visitare debemus et ipsum instruere, ut ‹digne in evan¬gelio Christi conversetur›, prout in themate. Et hoc est primum capitulum. Secundo capitulo docet nos Apostolus quo modo fidelibus, qui stant in vera fidei constantia prout Philippenses, dulci admonitione et valde caritativa in primordiis eos instruere debemus. Nam sic prosequitur Apostolus: «Si qua ergo consolatio in Christo» etc. Ac si diceret: Si ego mereor a vobis aliquam consolationem, aliquod «solatium caritatis», si inter nos est aliqua «so¬cietas spiritus», si habetis aliqua viscera misera¬tionis, tunc ‹implete gaudium meum, ut idem sapiatis, eandem caritatem habentes, unanimes idipsum sentientes nihil per contentionem neque per inanem gloriam, sed in humilitate superiores sibi invicem arbitrantes, non quae sua sunt sin¬guli considerantes, sed quae aliorum›. Deinde exemplo Christi persuadet humilita¬tem et oboedientiam dicens: «Hoc enim sentite in vobis, quod et in Christo Jesu» etc. Docemur deinde quo modo magis in absentia praelati oboedire debemus quam in praesentia. Ait enim: «Itaque carissimi mei sicut semper oboedistis non ut in praesentia mea tantum, sed multo magis nunc in absentia mea, cum metu et tremore vestram salutem operamini. Deus enim, qui operatur in vobis et velle et perficere pro bona voluntate.» Docet nos consequenter quis conversandi modus est nobis necessarius, ut simus «sine re¬prehensione in medio nationis pravae». Et dicit: «Omnia autem facite sine murmurationibus et haesitationibus, ut sitis sine querela et simplices filii Dei, Cod. Vat. Lat. 1245 fol.61va sine reprehensione in medio nationis pravae et perversae, inter quos luceatis sicut lu¬mina in mundo verbum vitae continentes.» Hoc cedit in gloriam episcopi, habere tales domini sacerdotes. Ideo subdit: «ad gloriam meam in die Christi, quia non in vacuum cucurri, neque in vacuum laboravi». Ecce quo modo est gloria nostra in die iudicii, si non cucurrimus in vacu¬um, sed laboris fructum videmus, adhuc ‹si im¬molamur supra sacrificium in obsequium fidei› subditorum, ‹gaudere et nostris congratulari› de¬bemus, prout ‹et ipsi nostri nobis congratulari› debent, ut adiungit Apostolus. Deinde docet me Paulus quo modo ego im¬peditus mittere debeo vice mea meliorem magis ‹affectum et sollicitum› pro mihi commissis, ‹non sua sed Christum quaerentem›, quemad¬modum dicit Timotheum fuisse. Et attendend¬um quia ait Paulus: «Omnes enim quae sua sunt quaerunt, non quae Jesu Christi». Solum Paulus experimento probat Timotheum exceptum, quem se missurum intimavit. Misit autem Epa¬phroditum «festinantius», ut caperent ex eius ad¬ventu consolationem, quia ipse diligebatur ab eis tamquam apostolus eorum, et fuit in extremis positus, de quo fuerunt Philippenses contristati, et quia convaluit, tunc per visionem eius gau¬derent etc. Subiungit Apostolus omnem suam evangeli¬cam annuntiationem, quam repetit dicens: «De cetero fratres mei gaudete in Domino. Eadem vobis scribere mihi non pigrum, vobis autem ne¬cessarium. Videte canes, videte malos operarios, vide circumcisionem. Nos enim circumcisio, qui Spiritu Dei servimus et gloriamur in Christo Je¬su, et non in carne fiduciam habentes» etc. Ostendit Paulus quod si quis gloriari deberet in carne, puta uti Judaei, qui gloriantur se esse de semine Abrahae, et de circumcisione etc., tunc ipse maxime, quia «de genere Israel, tribu Ben¬jamin», «octava die circumcisus», «secundum le¬gem pharisaeus, secundum aemulationem per¬sequens ecclesiam Dei, secundum iustitiam, quae ex lege est, conversatus sine querela. Sed quae mihi fuerunt lucra, haec arbitratus sum propter Christum detrimentum. Verumtamen existimo omnia detrimentum esse propter eminentem sci¬entiam Jesu Christi Domini mei, propter quem omnia detrimentum feci, et arbitror ut stercora, ut Christum Cod. Vat. Lat. 1245 fol.61vb lucrifaciam et inveniar in illo non habens meam iustitiam, quae ex lege est, sed illam, quae ex fide est Christi, quae ex Deo est iustitia, ex fide ad cognoscendum illum et virtutem resurrectionis eius et societatem passionis eius configuratus morti eius, si quo modo occurram ad resurrectionem, quae est ex mortuis. Non quod iam acceperim aut iam perfectus sim, sequor autem, ut quo modo comprehendam in quo et comprehensus sum a Christo Jesu». Ecce admirabilem annuntiationem, quia nihil iustificat nisi fides in Christo et ‹societas passio¬nis et configuratio, qua morti Christi configura¬mur›, nos ducens ad resurrectionem, quae est ex mortuis. «Non quod iam acceperim aut per¬fectus sim», dicit. Ecce mysterium quo modo Paulus quamvis meruit videre in raptu altissima arcana, non tamen adhuc fuit perfectus. Ait: «Sequor autem» etc. Ecce quo modo Paulus se¬cutus est Jesum, ut ‹comprehenderet in quo comprehensus fuit a Christo›. Qui igitur est fide¬lis, ille non videt, sed sequendo fidem continue pergit ad videndum Deum, quo modo videt eum Deus. Alibi ait: ‹ut cognoscam prout et cognitus sum›. Felicitas igitur aeterna consistit in hoc quod comprehendat quo modo comprehenditur, ubi comprehendere coincidit cum comprehendi. Subiungit: ‹Fratres, non arbitror me comprehen¬disse. Unum autem, quae sunt retro, obliviscens, ad aeterna vero, quae sunt priora, extendens me, ad destinatum persequor ad bravium supernae vocationis Dei in Christo Jesu. Quicumque ergo sumus perfecti, hoc sentiamus, et si quid aliter sapitis, hoc vobis Deus revelavit. Verumtamen ad quod pervenimus, ut idem sentiamus et in eadem permaneamus regula› etc. Sermo CLXIV A «Imitatores mei estote, et observate eos, qui ita ambulant sicut habetis formam nostram» etc. Est epistula dominicae, et sunt verba Apostoli ad Philippenses. Paulus, doctor gentium, Philippensibus, qui «in medio nationis pravae», ut asserit, habita¬bant, ex vinculis et urbe Romana scripsit, quia in fide constantes permanserunt, sed non omnes rectam vivendi formam tenuerunt. Nam hanc epistulam sanctis episcopis Cod. Vat. Lat. 1245 fol.62ra et diaconibus scri¬bens ostendit multos ex illis licet fide stent, esse «inimicos crucis Christi». Et hodie Macedonia habet Turcum pro rege, qui Macedonicus est, qui est persecutor crucis Christi maximus. Docet nos epistula multa valde attendenda. Primo quo modo nos, qui ad apostolatum vo¬cati sumus, ut Christum annuntiemus, ‹gaudere› debemus, si pro defensione evangelii patimur vincula, quia vincula serviunt annuntiationi Chri¬sti. Si enim patimur propter evangelium, perhi¬bemus testimonium vinculati veritati. Et haec est defensio evangelii. Sic martyria, quae Graece testimonia dicuntur, sunt evangelii exaltatio. Et dum patimur propter evangelium, annuntiatur Christus, ‹sive per caritatem, sive occasionem›, ut ipse declarat in primordio epistulae. Secundo hauriamus ex epistula, quod ad nos spectat, qui Christum annuntiamus, tantam fi¬dem habere de his, quae praedicamus de vita fidelium, quae abscondita est in Christo, quod quantum in nobis est, cupiamus semper ‹dissolvi et esse cum Christo›. Sed propter illos, quibus nostra instructio est necessaria, patienter ferre debemus moram dissolutionis, ita ut vivere et mori apud nos nihil differat propter Christum, licet mori melius nobis sit simpliciter. Notare habemus etiam, quod nos, qui suc¬cedimus apostolis, intantum ad salutem populi nobis crediti affici debemus, quod etiam «cum Christo esse», quo nihil felicius, patienter differre debemus, uti beatus Martinus verus apostolo¬rum successor aiebat: «Domine, si adhuc populo tuo sum necessarius, fiat voluntas tua» etc. Docet nos Apostolus quo modo episcopi ad presbyteros suos, ad diaconos scribere aut loqui debent, in fine primi capituli, ubi se venturum et visitaturum Philippenses praemittens subiungit: «Tantum digne in evangelio Christi conversami¬ni, sive cum venero et videro vos, sive absens audiam de vobis, quia statis uno spiritu unani¬mes, collaborantes in fide evangelii, et in nullo terreamini ab adversariis, quod est illis causa perditionis» ‹nobis› «autem salutis. Et hoc a Deo, quia vobis donatum est pro Christo, ut non so¬lum in eum credatis, sed ut etiam pro illo patia¬mini, idem certamen habentes, quale vidistis in me et nunc audistis de me» etc.