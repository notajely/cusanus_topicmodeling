88r «Jesus autem emissa magna voce exspiravit» Marci <15>. Primo de memoria passionis Christi intro¬ductio, quo modo ad quattuor utilis sit: «ad tria vitia principalia repellenda, ad tribulationem et paenitentiam mitigandam, ad tristitiam inordi¬natam repellendam et ad poenam purgatorii di¬minuendam». ‹Mortificatur <caro> ex memoria amaritu¬dinis passionis, ex paupertate “concupiscentia oculorum”, ex vilificatione Christi “superbia vi¬tae”›. Ex hiis patet, qui sunt ‹inimici crucis Christi›. Secundo passio Christi est ‹salsa insipidae paenitentia› etc. Tertium <dico> per exemplum, quo modo frater ex meditatione passionis liberatus a tristi¬tia etc. Nam hic est satisfactio pro omnibus etc. – Oremus etc. «Jesus autem» etc. Tria per ordinem dicturus. In themate de¬signantur, primo quidem: Quo modo Jesus est ille qui ‹magnam vocem› etc., hoc est «Salvator»? secundo: Quae est illa ‹magna vox›, quae gradatim «emissa» est, ut finaliter a Deo «magna» fieret, quod eius emissio fuerit ‹ex¬spiratio›? tertio: Quo modo «exspiravit»? Primae partes erunt breviores atque utiles multum; tertia erit prolixior. In prima parte intellectum tuum in fide christiana elevabo; in secunda rationem illuminabo; in tertia sensuali¬tatem mortificabo. PARS PRIMA Quo modo Jesus sit Salvator Primo quidem in nomine «Jesus» intellec¬tum in fide elevabo. Nam non est opus, ut aliud intellegas, si salvari quaeris, nisi ut credas, quoniam «hic est Salvator», hoc est Jesus. Paulus: «Oportet accedentem credere» etc. Omnium hominum est una sententia ani¬mam nostram esse immortalem, atque hominem, etiamsi temporaliter moriatur, resurrecturum. Est omnium hominum alia sententia vitam nostram ex ‹fonte vitae› esse, scilicet ex Deo, in quo omnia vita, quoniam nihil temporale ex se etc. Est omnium ‹hominum ratione vigentium› sententia nihil perpetuum ex temporaliter ortis nisi per unionem ad immortale. Quoniam autem Deus est, qui ‹solum immortalitatem inhabitat›, solus ille homo immortalis est, qui Deo unitus est. Hic autem homo in sua perfectione summa totius humanae naturae complicat virtutem, cum non sit nisi una humanitas integra in quolibet, perfectissima in divinitatem personaliter partici¬pante. Hic igitur homo omnium est Salvator, qui sibi, sicut natura, ita et <fide> formata caritate uniuntur. Nec hoc quidem sensum habentes Judaei aut gentiles negare possunt. Omnes enim media¬torem pro unione sua cum Deo necessarium affir¬mant. In hoc autem excaecati sunt, quoniam non credunt Jesum hunc esse. Nos autem christiani ipsum Jesum passum Christum esse affirmamus, in quo salutem quaerimus etc. Non enim possi¬bile est hominem Deo non hypostatice unitum ea opera fecisse quoad sensibilem apprehensionem, tam clara ratione viguisse, tam superexcellenti intellectuali claruisse doctrina. Quo modo pote¬rat ille non esse Deo unitus, qui cum homo esset, egit ut Deus, et cum esset Deus, egit ut homo? Dionysius et Hilarius etc. Habemus igitur Salvatorem, qui est media¬tor ‹omnia adimplens›, ‹primogenitus creatura¬rum› etc. De hoc plura. PARS SECUNDA Quae sit illa magna vox Hic Jesus a mundi exordio in salvatis mem¬bris suis unicam vocem emisit et gradatim cres¬centem, quousque maxima fieret in ipso, quando exspiravit. Et haec quidem unica vox est: ‹non esse vitam nisi in Verbo, in quo omnia facta sunt›. Et sicut mundus exivit in esse per Verbum, ita quidem per Verbum in esse conservatur et re¬ducitur ad principium. Haec autem reversio est, ut inferiora per superiora reducantur ‹ordine suo, primitiae› autem omnium Jesus. Non possunt inferiora ad gustum felicitatis reverti, nisi desinant esse inferiora faeculenta et spurca, ut sic sint spiritualia et apta. Necesse igitur est, si ad gustum dulcedinis felicitatis aeternae reverti volumus, ut ad hoc in natura apti simus; deinde, ut post aptitudinem caduca calcemus et temporalem vitam atque hunc mundum nihili faciamus; deinde veritatem vitae in sua puritate et iustitia huic temporali <vitae> sensibili motione praeferamus. Aliter quidem impossibile est nos reverti. Haec est illa ‹vox magna› in mentibus nos¬tris sonans, auribus nostris a prophetis insinu¬ata: ut Creatorem unicum veneremur; ut idola spernamus, ut virtutem colamus, quia <virtutes> sunt condiciones veritatis vitae per nos deside¬ratae; ut vitia, cum sint aversiones a vita, fu¬giamus; ut ad Salvatorem confugiamus, in quo apti simus, ut sensibilem vitam nihili faciamus etc. Postquam haec vox annis multis insonuit et continue crevit usque in Johannem, qui «vox clamantis» erat «in deserto» et digito Salvato¬rem ostendit, vox illa magna incarnata est. Et post multos gradus vocis doctrinae et miraculo¬rum omnium terribilium terribilissimum, mor¬tem scilicet sensibilem, propter veritatem eligen¬dam ostendens «emissa <voce magna> exspira¬vit». PARS TERTIA Quae Evangelia de passione Christi enarrant, in septem partes dividuntur 88v De triplici passione; in intellectualitate, in ratione et in sensualitate. De triplici oratione. De triplici clamore. In intellectu <Christus passus est>: de infi¬delitate et ignorantia etc.; in ratione: de indis¬cretione et irreverentia peccatorum; in sensu¬alitate: de dissolutione continui etc. Passio sensibilis dividitur in septem partes: Prima est de initio eius et de cena, secunda est de actis in horto, tertia de actis coram Anna, quarta de actis coram Caipha, quinta de actis coram Pilato, sexta de emendatione Jesu, sep¬tima de crucifixione. Prima <pars>: De cogitatione Judaeorum post resuscitationem Lazari, de consilio Caiphae, de cena in Bethania in sabbato ante Palmarum «in domo Simonis» etc., de unctione etc. Quo modo «discipuli indignati» ex incitatione Judae? Quare <Judas> portavit loculos? Reprehensio discipulorum: «Quid molesti?» etc. Cognovit autem turba, quod Jesus esset ibi etc. Die Palmarum venit Jesus in Jerusalem etc. Principes sacerdotum plus invidentes ex honore ⌈sibi⌉ impenso timuerunt etc. Jesus eiecit emen¬tes et vendentes de templo etc. Nemo eum ho¬spitio recepit. Rediit Bethaniam. Die Lunae rediit Jerusalem et docuit in templo. Et adultera coram eo adducta fuit etc. Rediit Bethaniam ieiunus. Rediit in templum die Martis, ubi multas quaestiones ⌈sibi⌉ fecerunt: de potestate, ex qua eiecerit ementes et faceret miracula, de tri¬buto, de muliere, quae septem viros habuit etc., de maiori legis mandato etc. Et multas parabo¬las locutus est: de servis in vineam missis, de invitatis ad nuptias etc. Et de prophetia, quo modo ‹lapis super lapidem non relinqueretur in Jerusalem› etc., quando eo exeunte de templo discipuli ⌈sibi⌉ ostenderunt aedificium. Deinde dicit eis: «Scitis, quia post biduum» etc. Die Mercurii non venit in templum, sed forte cum matre fuit in Bethania. Quo modo Judaei tunc convenientes dixerunt: «Non in die festo!» Quo modo Judas tunc venit ad Judaeos etc.: «Quid vultis?» etc. Die Iovis in mane interrogabant discipuli: «Ubi vis paremus tibi pascha?» Et commisit Christus Petro et Johanni, ut irent in civitatem, et quo modo eis homo ‹lagenam aquae portans› occurreret etc. Quo modo iverunt et paraverunt. Et Christus venit de vespere. Primo dixit: «Desi¬derio desideravi» etc. Quo modo surrexit, se lin¬teo praecinxit et pedes lavit etc. a Juda incipi¬endo. Item de Petro: «Quod ego facio, nescis» etc. Domine, «non lavabis» etc. «Si non» etc. Item, quo modo rediit ad mensam et dixit: «Non bibam» etc. «Scitis, quid fecerim?» etc. «Vos vocatis» etc. «Exemplum» etc. De institutione missae. Et tradidit Judae etc. Dixit: «Amen, dico vobis: Unus» etc. «Et contristati» sunt «valde». Iterum dixit: «Amen, dico vobis: Qui manducat mecum» etc. Et quia singuli intingebant, singuli dicebant: «Numquid ego sum», rabbi? Sic et Judas, cui Christus: «Tu dixisti» etc. Petrus fecit signum Johanni etc. Christus: ‹Cui intinctum panem dedero› etc. ‹Satan intravit in Judam per buccellam›. Et dixit Jesus: «Quod facis» etc. «Facta est contentio» etc. «Reges gentium». «Nam quis maior? Qui recumbit?» etc. «Ego au¬tem» etc. «Et praedicavit eis longum sermonem», et in fine pro ecclesia oravit devotissime, sci¬licet apostolis et eorum successoribus. Item dixit: «Adhuc modicum vobiscum sum» et statim re¬cedo, et «quo ego vado, vos non potestis» etc. Petrus: «Quo vadis?» etc. «Sequeris postea». Item dixit: Amen, dico vobis: «Omnes vos scan¬dalum» etc. «Scriptum: Percutiam pastorem» etc. «Postquam autem» etc. Petrus autem dixit: «Etsi oportuerit» etc. «Amen, dico tibi: Ante¬quam gallus» etc. Et ait Jesus Petro: «Simon, Satanas expetiit, ut cribraret» etc. Petrus: Rabbi, «paratus sum tecum ire in mortem et carcerem» etc. Nota: Ter dixit illi Jesus, quo modo eum esset negaturus Petrus, ut quidem ait. Item dixit, quo modo nihil eis defuit de necessariis etc. «Qui non habet, <emat> gla¬dium» etc. Dixit iterum, quo modo illa, quae de eo scripta erant, cito deberent habere finem. Et dixerunt: «Ecce, duo gladii!» «Satis est». ‖Secunda pars:‖ Hymno dicto «egressus est Jesus trans torrentem Cedron» ad montem Oli¬veti, et erat circa villa Gethsemani. Et ‹hortus clausus›. Intravit in hortum. «Et Judas locum sciebat, quia frequenter» etc. Dixit ad discipulos: «Sedete hic!» Et assumpsit tres etc. Et dimittens alios dixit: «Tristis est anima» etc. «Sedete hic» et «vigilate et orate, ne intretis!» etc. «Et avul¬sus est ab eis, quantum est iactus» etc. Prostra¬tus oravit: «Abba». «Apparuit angelus» etc. «Si¬mon, non potuisti?» etc. ‹Secundo ivit›. ‹Rediit et repperit eos dormientes› etc. ‹Tertio ivit› et ‹prolixius orans factus est in agonia› etc. Ad discipulos: «Spiritus quidem promptus» etc. Congregavit omnes: «Dormite!» etc. «Suffi¬cit». Ecce, quo modo non dormit, sed festinat me tradere Judas. Quo modo cohortem induxit et dedit «eis signum dicens: Quemcumque oscu¬latus» etc. Jesus ei obviavit. Judas «osculatus est eum» etc. ‖5490 vulnera.‖ «Quem quaeri¬tis?» etc. «Jesum» etc. «Ego sum». «Abierunt retrorsum» etc. Surrexerunt. Discipuli: «Si percutimus gladio?» 89r Jesus: ‹Sinite usque ad¬huc!› Iterum dixit: Vos quaeritis Jesum? etc. «Dixi» etc. «Sinite!» etc. «Petrus percussit» etc. Jesus ait: «Mitte gladium! Calicem, quem dedit» etc.? ‹Non putas, quia possem rogare Pa¬trem?› etc. Et restituit auriculam etc. ‹Manum iniecerunt in Jesum et ligaverunt› etc. «Tam¬quam ad latronem» etc. Sed «haec est hora» etc. ‹Relicto Christo omnes fugierunt›. «Sequebatur adolescens». ‖Tertia‖ <pars>: Ductus est in Jerusalem ad Annan primum. ‹Introivit Johannes›. ‹Petrus stabat foras, et Johannes eum introduxit›. ‹Calefaciebant se mi¬nistri et Petrus›. «Ancilla ostiaria» etc. «Nescio, quid dicis». Ego «non novi» etc. «Et statim gallus» etc. «Alia ancilla» etc. Cum uno etc. «Cum iuramento negavit». Examinavit Annas Christum de doctrina et secta. Christus: «Ego palam locutus sum». «Unus dedit alapam Christo: Sic respondes pon¬tifici?» Christus: «Si male locutus» etc. ‹Annas de discipulis interrogavit›, sed Christus de eis non respondit. Tunc unus de astantibus dixit de Petro: Ecce, homo ille etc. Vere discipulus etc. «Loque¬la» etc. «Coepit iurare et anathematizare; et statim gallus cantavit». ‹Conversus Jesus re¬spexit Petrum›, «et recordatus» etc. «et egres¬sus» etc. ‖Quarta‖ <pars>: ‹Mittitur ab Anna ad Caiphan Jesus› ante diem. Et erant ibi principes et seniores ‹quaerentes testimonium› etc. «No¬vissime autem» etc. «Audivimus eum dicentem: Ego dissolvam» etc. Caiphas: «Non respondes quidquam?». «Tacebat». «Adiuro te per <Deum vivum>» etc. Jesus: «Si dixero vobis, non cre¬detis mihi; si interrogavero» etc., ‹nec dimittetis me›. Et dixit: «Tu dixisti, ego sum. Verumtamen» ego «dico vobis: Amodo videbitis Filium homi¬nis sedentem a dextris virtutis Dei et venientem in nubibus caeli». Caiphas «scidit vestimenta»: «Audistis blasphemiam». «Quid adhuc egemus <testibus>?» «Quid vobis videtur?» Clamabant unanimiter: «Reus est mortis!» Ligabant oculos, ligabant manus, «conspuebant» «in faciem», illu¬serunt tota nocte, «percutiebant»: «Prophetiza!» etc. ‖Quinta‖ <pars>: Hora prima ductus est Jesus ad Pilatum. ‹Et non intraverunt praeto¬rium› etc. «Judas» autem «videns» etc., «paenitentia ductus» etc. «Quid ad nos?» etc. «Laqueo se su¬spendit». Non miserunt denarios in corbanan etc. Pilatus autem habens Jesum ligatum in praetorio exivit ad Judaeos dicens: «Quam accu¬sationem» etc.? ‹Si non esset ille malefactor› etc. «Dixit: Accipite eum vos!» etc. «Dixerunt: Nobis non licet» etc. Interrogavit de causa; dixerunt: «Reus est» etc. propter tria: ‹Invenimus eum subvertentem gentem nostram› et legem et dicentem se esse Filium Dei; quare secundum legem debet occidi; secundo ‹prohibuit tributum dare Caesari›; ter¬tio, quia ‹dixit se regem›. Et «omnis <qui se regem facit>» etc. Pilatus ad Jesum: ‹Nonne audis, quanta ad¬versum te <dicant>?› Jesus ‹non respondit, ita ut admiraretur› etc. Seorsum vocavit eum dicens: «Tu es rex Judaeorum?» Jesus: «A te ipso, an alii tibi» etc.? Pilatus: «Numquid ego Judaeus sum?» Jesus: «Regnum meum non est de hoc mundo». Pilatus: «Ergo rex es tu?» Jesus: «Tu dicis, quia rex sum ego», et «ad hoc natus sum» etc. Pilatus: «Quid est veritas?». In Evan¬gelio Nicodemi respondit Christus ‹veritatem de caelo› etc. Nota ibi de quattuor bonis matribus malas filias generantibus: «veritas odium», «familiaritas contemptum», amor perversum iudicium, ‹virtus invidiam› etc. Sedato rumore dixit Pilatus: «Ego nullam causam <invenio>». Et ipsi primam accusatio¬nem aggravarunt: ‹Commovit populum a Galli¬laea!› etc. ‹Pilatus misit eum ad Herodem› «Herodes gavisus» etc. ‹Jesus non respondit ver¬bum›. ‹Sprevit eum et induit veste alba et re¬misit› etc. Pilatus cogitans liberare eum dixit: «Obtu¬listis mihi hominem quasi <avertentem> popu¬lum»; ‹ecce, coram vobis interrogo›, «neque Herodes» etc. «Emendatum» igitur et flagella¬tum «dimittam illum». Judaei: ‹Legem habemus, et secundum illam debet mori, quia Filium Dei se fecit› (Levit.24). Et tunc ‹Pilatus, cum audi¬vit hos sermones, magis timuit›, quia videbat eum singularem hominem. Pilatus: «Unde es?» ‹Jesus non respondit›. Pilatus: «Mihi non loque¬ris? Nescis» etc.? Jesus: «Non haberes pote¬statem» etc. ‹Tunc ad Pilatum misit uxor sua: Nihil tibi› etc. Pilatus quaesivit alia via liberare eum per diem solemnem: «Quem vultis dimittam»? ‹Prin¬cipes instigabant populum, ut peterent Barab¬ban›. Pilatus: «Quid igitur faciam de Jesu, qui dicitur Christus?» Responderunt omnes: «Cruci¬fige!» Pilatus: «Quid enim mali fecit? Illi magis clamabant: Crucifigatur!» «Si» enim «dimittis hunc» etc. ‹Omnis, qui dicit se regem› etc. Pi¬latus: «Regem vestrum crucifigam? Responde¬runt: Non habemus regem» etc. ‖Sexta‖ <pars>: Pilatus quaesivit iterum modum, ut satiaret Judaeos, et fecit flagellari et coronari Christum, ut sic satisfactum esset. Primo ‹exuerunt eum›, deinde ligarunt ipsum nudum et flagellarunt. Deinde induerunt ei vestem coccineam, ut regi «plectentes coronam» etc., <posuerunt> harundinem in manu et genu flexerunt etc., «exspuentes in eum» etc., ‹per¬cutientes› etc. Et ‹adduxit eum foras› dicens: «Ecce, rex vester!» ‹Adduco eum foras ad vos, ut cognos¬catis, quia ego nullam <causam invenio>›. Ipsi clamaverunt: «Crucifige!» Et cum ita exisset, dixit: «Ecce, homo!» Ipsi: «Tolle, tolle!» etc. «Pilatus lavit manus» suas. Mundus <sum> etc. «Vos videritis». «Sanguis eius super nos!» etc. Complacuit finaliter <Pilato>, et sententiam pro¬tulit etc. Nota quattuor etc. 89v ‖Septima‖ <pars>: ‹Exuerunt veste pur¬purea, induerunt sua›. Baiularunt crucem super humeros, coegerunt Simonem, adduxerunt duos latrones. ‹Sequebantur ipsum plures, plorabant muli¬eres›. Et «conversus dixit: Filiae Jerusalem, be¬atae steriles et ventres <qui non genuerunt>!» «Montibus <dicent>: Cadite <super nos>!», ‹col¬libus: Cooperite!› etc. ‹Cum pervenissent ad Golgotha, id est Cal¬variae locum, dederunt ei vinum cum felle mix¬tum›. Proverbiorum ⌈3⌉: «Date siceram!» etc. Posita cruce super terram exuerunt eum cru¬deliter propter compactionem in vulneribus, su¬per crucem extenderunt. – Et nota de clavo etc. Nota de erectione crucis. Item ‹crucifixerunt duos latrones›, ‹accepe¬runt vestimenta sua et fecerunt quattuor par¬tes› etc. – De ludo etc. De ‹titulo›. Dixerunt: «Noli scribere “rex”» etc. – Nota hic, quo modo Pilatus non damna¬vit eum, nisi quia dixit se regem Judaeorum; alias talem titulum non scripsisset. – «Praetere¬untes blasphemabant»: «Vah» etc., «alios salvos <fecit>», ‹confidat in Deo› etc. «Si Filius Dei es» etc. Primum verbum: «Pater, dimitte illis!» etc. Latro a sinistris: «Si tu es» etc.; a dextris respondit: «Neque tu times Deum?» «Nos qui¬dem digna <factis recepimus>». «Memento <mei>» etc. Secundum verbum: «Hodie mecum eris» etc. ‹Cum vidisset igitur Jesus matrem› etc.; «et ex illa hora» etc. «Erat hora» quasi «sexta, et tenebrae factae sunt usque nonam» etc. «Circa nonam clamavit: Eli» etc. «Eliam vocat» etc. «Sitio; spongeam plenam aceto» etc.; et cum gustasset, <dixit>: «Consummatum est». Ultimum verbum: «Pater, in manus tuas». «Et inclinato capite» cum maximo clamore et «emissa magna voce exspiravit». Et ecce, ‹terrae motus›, «petrae scissae», «velum scissum», «monumenta aperta» etc. ‹Cen¬turio et qui cum eo custodiebant Jesum hiis visis› et voce terribilissima audita: «Vere filius Dei!» etc. «Percutientes pectora» etc. ‹Judaei, ne corpora in sabbato› etc., «ro¬gaverunt Pilatum, ut frangerentur crura». Jesu «non fregerunt crura, sed <unus militum> lancea latus <aperuit>» etc. De cruce deponitur etc. Adnotationes Via, per quam Christus ambulavit, est ‹de hoc mundo ad Patrem›. Iudicium huius mundi de Christo est iudi¬cium Dei de mundo. Cogita, quod sicut mundus habuit Christum, ita Deus mundum: Nam «sapientia mundi stul¬titia» etc. Sicut mundus in Christo punivit veritatem, ita Deus praesumptionem mundi.