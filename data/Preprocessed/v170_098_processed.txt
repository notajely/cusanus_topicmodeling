13rb lin.24 «Qui facit voluntatem Patris mei, qui in caelis est, ipse intrabit in regnum caelorum», Matthaei 7o et in evangelio. Nota, quo modo Christus singulariter nos fa¬cit attentos, quod cognoscamus falsos prophe¬tas, «qui veniunt ad nos in vestimentis ovium et sunt intrinsecus lupi rapaces», quoniam sunt du¬plices prophetae, alii veri alii falsi. Veri sunt, qui dicunt vera et faciunt veritatem, falsi, qui appa¬rent bonae oves sed sunt «lupi rapaces». Adverte, quo modo veritas est simplex, falsi¬tas duplex. Verum aurum est sine mixtura; fal¬sum est hypocrisis, hoc est aliud apparens et aliud exsistens. Et prophetae vocantur, qui de futura gloria, quae non intravit in cor hominis, praenuntiant angustam viam, inter quos sunt falsi. Et falsitas ostenditur ex rapacitate lupina. Unde ubi in pro¬pheta potest rapacitas considerari in facto, ibi est cavendum. Nam etsi vestimentum sit christia¬num, quia est de ove illa, qui ait per prophetam: «Tamquam ovis» etc., tamen homo sub habitu est lupinae rapacitatis. Lupus 13va enim rapit, dis¬pergit et mactat etc. De omni hypocrisi intellegi potest textus, ma¬xime autem de haereticis, qui sub specie lucis habent amnium satanicum. Sed ne decipiamur, remittit nos Christus ad opera, quasi ibi non possit cadere deceptio: «A fructibus eorum cognoscetis eos. Numquid col¬ligunt» etc. Deducit, quod non colliguntur fructus veri nisi ex vera arbore. «Sic omnis arbor bona» etc. Attende, quo modo Christi doctrina est pura et simplex. Nam arbor vitae producit fructum vitae. Quid effluit a caritate nisi fructus caritatis? Quid a luce nisi illuminatio? Quid a bono nisi bonum? Et attende, quo modo homo ignitus calore divino ignificat; sed ad haec attende de arbore, quo modo arbor habet vitam vegetabilem et cre¬scit et vegetatur et habet radices originis in terra; sed vis sua non est ex terra sed ex Deo, quia est ex semine divino, quod est in ligno a Deo. Hoc semen in ligno latitans facit fructum «secundum genus suum». Et quis potest in hieme videre in ligno fecunditatem? Et quis in vere cognoscere potest, an fructus venturus sit bonus, quando se habet arbor una sicut alia, nisi solus ille, qui de¬dit semen? Sed quando fructus separatur a mi¬nera seu ligno terrae infixo transeunte aestate huius mundi, tunc colligitur fructus et, qualis sit, deprehenditur; sic de homine, qui ex Adam ori¬tur et fructum facit multum etc. Considera tamen, quod Christus nobis de uvis et ficubus loquitur per similitudinem. Nam mirum est, quo modo uvae oriuntur ex vili ligno et sunt ‹deliciae regibus› et quo modo Deus ait ‹delicias suas esse cum hominibus›. Et unde hoc. Nam uvae non crescunt nisi, ubi adest solaris vigorositas. In uvis est quaedam vis spiritualis, quam sine decoctione solaris influentiae non potest explicare. Et quando iste spiritus est con¬ceptus, tunc facit in expressione uvarum quen¬dam motum, per quem mustum purgatur et de¬nuo nascitur, ut fiat vinum. ‹Sic quidem genus quoddam divinum›, ut ait Paulus Actuum XVII ‹nos sumus›. Et hoc genus seu semen in terra fictili gerimus uti lignum semen suum. Et in spiritu nostro recipimus spiritum Dei uti uva in spiritu suo recipit spiritum so13vblarem. Et secundum operationem Spiritus Dei in no¬stro spiritu facimus fructum multum et divinum, ut simus vitam habentes in nobis, quando noster spiritus est in se gestans spiritum vitae. Et attende, quo modo una influentia solis efficit in omnibus vitibus uvas, ita ut ex omnibus possit vinum exprimi. Sed aliud est nobilius alio et nullum uti aliud, quia aliter et aliter idem ra¬dius recipitur; unde unum debile aliud forte. Et unum potest convertere tertiam partem aquae ad se, aliud plus; sed solum est unum vinum, quod sine mensura potest. Et est spiritus ipse vitae nostrae rationalis, quem omnis ratio participat varie. Et hic spiritus est ratio absoluta, quae est Deus, qui solum in uno fructu humanae plantationis est fructui uni¬ta secundum essentiam non participationem. Ecce, quo modo hic homo est Deus. Et est om¬nis laetitia hominis et vis absoluta, quae est re¬rum ratio. Est omnipotens ad convertendum ad se et in se omnia rationalia, quae se applicant unitioni. Sicut vinum fortissimum, quod fortius esse non posset, omnem aquam, quae ei unire¬tur, transsubstantiaret in vinum, ita ex unione ad rationem infinitam, quae est in nostra natura in Christo Jesu, cui alias uniri non possemus extra naturam, transferimur in filiationem Dei, qui fui¬mus filii hominum, ut ex epistola Pauli huius dominicae trahitur eleganter: Accipimus enim Spiritum Dei in nostro spiritu, per quem effici¬mur «heredes Dei et coheredes Christi». Adhuc considera, quo modo in anima tua est spiritus vitae, qui vivificat sensibiliter corpus ani¬mae unitum, sicut in vino est spiritus quidem, qui vivificat omnem aquam sibi unitam. Et hic spiritus est ille, qui omnia operatur, quae sunt virtutis in vino. Unde hic spiritus habet centrum sursum et separat se ab aqua, quia de sursum est; etsi pos¬set penitus separari, non posset aliquo modo at¬tingi aliquo sensu, quia non est de hoc mundo. Hic spiritus quanto magis separatus tanto sim¬plicior et conformior Spiritui supremo, qui ope¬ratur omnia in omnibus. Nam est in omnibus ille spiritus, unde fit de omnibus fructibus vinum et extrahitur aqua ar¬dens de pomis, de cervisia etc., quia ibi est spi¬ritus ille. Et sicut in omnibus talibus est 14ra vis divini Spiritus omnia vivificantis, qui vocatur ‹spiritus vivificans›, ita in omnibus rationabilibus spiritibus est vis Verbi Dei seu rationis infinitae. Unde spiritus rationalis non est de hoc mun¬do, sed est participatio divini Verbi. Et in ipsum Verbum sursum tendit et in eo solum quiescere potest, in quo solum vivere potest vita laetitiae sempiternae, quia ibi attingit se et omnia. Attende igitur, quia ‹non colliguntur uvae de spinis›; fructus laetitiae aeternae non colligitur ex semine cadente inter spinas. Spinae enim, ut Sal¬vator exponit, sunt curae carnis, quae oriuntur cum semine rationis et suffocant semen. Ob hoc dicit Apostolus: «Debitores sumus non carni, ut secundum carnem vivamus. Si enim secun¬dum carnem vixeritis, moriemini. Si autem spi¬ritu facta carnis mortificaveritis, vivetis». Ecce, quo modo de spinis carnalis curae non oritur fructus uvae, in quo est spiritus vitae. Instruit nos Paulus, quod ille spiritus, qui mortificat carnem, est spiritus, qui nos efficit fi¬lios Dei. Spiritus filiationis est spiritus, qui pro¬ducit fructum optimum, licet lignum sit distor¬tum. Nam est vile lignum vitis et ficus, et fructus valde bonus, sicut et nos «in vasis fictilibus» por¬tamus «thesaurum» hereditatis aeternae. In spi¬ritu enim Dei ducimur, ut ‹clamemus› ad Patrem ‹Abba, Pater›. Fatemur nos filios, quando ipsum ut Patrem invocamus. Et «Spiritus» ipse «testi¬monium reddit spiritui nostro, quod sumus filii Dei» et hinc «heredes» eius et «coheredes Chri¬sti», ut ait epistola. Sequitur in textu: «aut de tribulis ficus». Ficus est fructus bonus nutritivus plurimum. Et attende, quo modo de tribulis non potest homo colligere ficum sive fructum sibi pro sua nutritione convenientem, licet asinus aut aliud irrationale animal colligat. Unde non potest homo fructum vitae aeternae colligere nisi ex fructu vitae, qui ex arbore vitae sibi proportio¬natae nascitur. Et ita oportet, quod arbor sit ‹bona valde›, quae nobis debet talem fructum producere, et oportet, quod sit nostrae naturae. Et ita est homo Christus Jesus propheta ve¬rus, qui nos admonet attendere a fructu, qui ex mala arbore nostrae naturae producitur et nos ad mortem ducit. Sed ipse est arbor, per quam vita 14rb cognoscitur et datur. Et in hoc mundo in ipso, et si vivamus, non tamen apparemus adhuc sic vivere in re sicut vivimus in spe in ipso. Et hoc est, quod Paulus dicit: Nondum apparet, quod erimus. ‹Cum au¬tem apparuerit› etc. Unde nota, quo modo est fructus, qui nos pascit, quia «panis vitae» etc.; de quo alibi. «Non potest arbor bona fructus malos facere» etc. sicut nec spinae uvas et tribulus ficus. Attende igitur, quod haec est vera ostensio. Sicut non potest ex bono nisi bonum procedere ita nec a bono contracto nisi bonum secundum suam contractionem. Ideo ex operibus est verum iudicium. «Omnis arbor, quae non facit fructum bonum, excidetur et in ignem mittetur». Ac si diceret: Arbor, quae non profert fructum vitae, illa non debet occupare locum arboris vitae, sed excide¬tur et mittetur in ignem. Hic ignis non resolvit in nihilum, sed resolvit in cineres. Et ignis, qui torquet animas, est ignis ad hoc paratus; sicut alius est ignis resolutionis et probae auri et alius resolutionis plumbi etc. Adhuc attende, quia dicit: «Non omnis, qui dicit mihi Domine, Domine, intrabit in regnum caelorum». Hic instruit, quod recognoscere Deum pro Deo et Domino non est fructus vitae nisi adsit et opus, quia «fides sine operibus mor¬tua est». Oportet ergo ‹facere voluntatem Patris, qui in caelis est›. Attende, quia dicit «Patris mei, qui in caelis est.» Nam Deus noster, creator omnium, est ve¬rissime Pater Christi Dei nostri natura, noster autem creatione. Vide, quo modo ‹facere voluntatem Patris› est facere fructum, qui intrat in regnum caelo¬rum. Voluntas Patris est Sanctus Spiritus. Opera spiritus enumerat Paulus etc. Quae sit voluntas Dei, vide in distinctionibus Mauritii. Est patientia in adversis, oboedientia, «subditi estote»; abstinentia ab illicitis scilicet ab ine¬briatione et «vino, in quo luxuria», Ad Ephesios V, a luxuria, ut Deo grati simus; continua oratio; gaudium internum contemplationis etc. «Nolite conformari huic saeculo» Romanos XII etc.