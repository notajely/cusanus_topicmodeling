172rb «In caritate radicati et fundati, ut possitis comprehendere cum omnibus sanctis, quae sit latitudo, longitudo, sublimitas et profundum.» Ad Ephesios 3 et in officio missae. Paulus postquam scripsit Ephesiis quo modo ipse superna revelatione recepit, ut ‹absconditum sacramentum a saeculo› evangelizaret etiam gen¬tibus, subdit: «Propter hoc peto, ne deficiatis in tribulationibus» etc. Legimus autem in officio missae: «Obsecro vos fratres». Attendamus primo, quod Deus propter os¬tensionem sapientiae suae misit Christum, «in quo sunt omnes thesauri scientiae et sapientiae absconditi». Et hoc ideo, nam cum sapientia Dei sit omnium, quae creata sunt, formatrix, ‹omnia enim in sapientia fecit›, et omnia sint in osten¬sionem gloriae Dei formata, sicut si ditissimus atque doctissimus artifex omnia ad ostensionem artis suae formaret, tunc nisi sapientia cognosca¬tur, non laudatur nec glorificatur. Unde si sub¬tilitas artis pictoriae ostendatur bruto, non glo¬rificatur a bruto magister; ‹margarita enim non debet proici ante porcos›, ubi 172va penitus eius virtus ignoratur, et sapientiam Paulus inter perfectos loquebatur, ubi scilicet intelligebatur. Fuit autem omne genus humanum ignorans Deum, ut ait apostolus Actuum 17. Ideo ad illuminationem hominum et fugandum ignorantiae tenebras ve¬nit Filius Dei, qui est sapientia Patris, in mun¬dum, ut ibidem et hic annuit apostolus. Saepe audistis alias Christum esse in quo ha¬bitat divinitas corporaliter et perfecte et solide. In omnibus creaturis divinitas habitat, sed par¬ticipative, in solo Christo pleniter et totaliter; et ideo solus Christus, in quo ars omnipotentiae Dei Patris est, in humana natura potens fuit sua virtute ostendere opera, quae creatori tantum convenire possunt. Divitias igitur sapientiae suae Pater de caelis innotescere volens omnia creavit et demum Filium suum misit, in quo per fidem accessum habemus ad apprehensionem sapienti¬ae, ut ad glorificandum Deum pertingere valea¬mus. Nam cum in nostra natura in Christo Iesu reperiamus ipsam in illa abundantia et effluentia, quod ipsam nobis participare possit et quaerit ut participet, tunc per fidem qua credimus ipsum Filium Dei accedimus ad ipsum tamquam magi¬strum veritatis et illuminamur intantum, quod sicut discipuli solliciti ad perfectum pervenie¬mus. Scripsit autem apostolus ex Roma epistulam istam utique admirabilem et dulcissimam, enar¬rans omnia Dei beneficia, quae receperunt per fidem Iesu, per quam, qui erant longe a Deo et sapientia facti fuerunt prope, ut Deo gratias agant, [et] ‹non deficiant in tribulationibus› Pauli apostoli eorum quasi incarcerato magistro a ve¬ritate recedant, aut timentes aut haesitantes. Nam quando patitur quis propter servitium ali¬cui impensum, tunc cedit in gloriam eius, cui impensum est servitium, non deficere sed se fi¬delem ostendere. Immo quando praedicator propter verbum Dei patitur, cum posset non pati consentiendo adversariis, tunc auditores merito debent confortari, quia passiones seu martyria testimonium dant veritati. Sequitur: «Huius rei gratia» (scilicet ut non deficiatis) «flecto genua mea ad Patrem Domini nostri 172vb Iesu Christi». Nota modum Pauli in oran¬do, scilicet flectere genua sua quisque debet, et hoc non est nisi se in conspectu Patris incurvare et humiliare omni modo humiliandi. Nam exte¬rior homo signa facere debet humiliationis et corporalia genua flectere conformiter, ut interior homo spiritualia genua flectit. Nominatur saepe mens interior homo, et interioris hominis principale membrum cor, quia est sedes vitae, nomine cordis corporalis vitae datorem, scilicet animam rationalem nominantes. Dicit Paulus «ad Patrem Domini nostri Iesu Christi». Latini codices sic habent, Graeci solum «ad Patrem». Et ita legendum quidam putarunt, ut nomen Patris non in Domino Iesu Christo sed omnibus rationabilibus creaturis coaptetur. Sed arbitror Latinos non sine causa sic legere, ut hunc Deum sciamus, qui est Pater Iesu Christi. Ex hoc nota, quod omnis oratio nostra ad Patrem Domini Iesu Christi referri debet. Sic servat ecclesia, et in collectis ponitur «per Do¬minum nostrum Iesum Christum Filium tuum». Quia igitur per Christum accedimus ad Patrem orando, ut orando fidem exprimamus, sine qua nihil impetratur, exprimere debemus Iesum Dei Filium, et hunc, quem Deum dicimus, esse Pa¬trem Iesu, scientes veram esse eius doctrinam, qui dixit: «Si quid petieritis Patrem in nomine meo, dabit vobis.» Christus autem dicit Deum esse suum Pa¬trem et docuit nos, ut diceremus «Pater noster». Non enim est nisi unus pater et unicus eius fili¬us. Christus quasi unus filius dicit ad Patrem esse suum patrem. Sed si omnia membra filii illius forent rationabilia et loqui possent, recte dicerent ad patrem «Pater noster». Christus di¬ceret «Pater meus», qui est unus, membra, quia plura, recte dicerent «Pater noster». Quod autem membra dicere possent «Pater noster», a se non haberent sed a Christo. Nisi enim forent mem¬bra Christi, qui est unicus filius, non possent dicere «Pater noster». Unde ex unico filio omnis filiatio omnium filiorum, sicut ex una vita om¬nium membrorum corporis vita. Christus igitur est ipsa perfectio seu totalitas personalis sive fi¬lius, qui et filiatio. Christiani autem per filiatio¬nem, quae et Christus est, sunt filii Dei. Dicit Paulus: «ex quo omnis paternitas in caelo et in terra nominatur». 173ra Ecce quo modo fons et origo omnis generationis sive explicatio¬nis virtutis nomen habet a Patre Domini nostri Iesu Christi. Nam non est pater ille nisi absoluta paternitas in se omnem paternitatem complicans in caelo et in terra et in copulatione caeli et ter¬rae, puta in humana natura. Sicut enim paterni¬tas, quae est Deus Pater, fecundissima est aeter¬naliter, quae de se notitiam suae fecunditatis ex¬serit et amplectitur, sic dedit omni creaturae in caelo et in terra similitudinem sui, ut nulla sit creatura, quae non participet suo modo fecun¬ditatem, ut illam conetur explicare et in eius am¬plexu amorose quiescere. Fecunditas illa in angelis est, in caelo est, in terra est, et si totus sensibilis mundus considera¬tur ut una species seu essentia, tunc caelum se habet ut pater, terra ut mater, ex illis sunt quae in hoc mundo generantur. Dicebant philosophi intelligentias movere caelum et intelligentiam cum motu caeli produ¬cere vitalem naturam. Nam cum vivens natura sit nobilior non viventi, corporale caelum non producit vitam, cum producens sit nobilius pro¬ducto. Ideo ab intelligentia vitam produci dice¬bant. Est autem in angelis fecunditas memoriae, quae de se semper exserit fructum, ut se cogno¬scat et quiescat. Fructus est cognitio et amoris quies, sicut semen vivum in se complicans virtu¬tem numquam in aeternum explicabilem semper explicando generat fructum, in quo deliciatur. Ac si semen unum, puta sinapis suam virtutem continue exprimeret fructificando et expressio non foret nisi visio fecunditatis in fructu, sic vi¬sio in angelis est intellectus. Exserit memoria seu fecunditas paterna fructum, scilicet visionem et notitiam suae inexhauribilis fecunditatis, in quo deliciatur; nec est alia fecunditas memoriae in angelo nisi creatio seu similitudo Patris creatoris. Quanto igitur angelus plus fructificat, tanto plus ad Dei notitiam ex quo omnis paternitas pro¬cedit. Neque umquam angelus poterit explicare fe¬cunditatem suam, quin semper novum 173rb fructum notitiae suae fecunditatis producat, sicut Pater hodie, id est continue noviter eundem Filium, id est suae fecunditatis intellectum generat. Unde omnia nova sunt delectabilia, quia divinae gene¬rationis similitudinem habent. Sic nec angelus potest ullo umquam tempore explicare suam fe¬cunditatem et delectationem, quoniam semper est nova. Ita et de nostra intellectuali natura suo modo considera. Unde patet, quod paternitas, quae inest om¬nibus creaturis, ostendit similiter et trinitatem omnibus inesse, sed solum naturae intellectuali intellectualiter, ubi intellectualis natura habet fe¬cunditatem memoriae ad similitudinem Patris creatoris, in qua fecunditate sunt divinae pater¬nitatis similitudines, scilicet intellectualia semina principiorum, ex quibus intellectus exprimitur, in quo videtur fecunditas principiorum. Et si recte attendis, non est nisi unum prin¬cipium multiplex in virtute, quod quidem sapi¬entes, ut Paulus Actuum 17 dicit, genus sive se¬men divinum appellarunt. Memoria intellectualis naturae quasi principium sive fecundissimum se¬men divinum est de se, quando ponitur in actu explicans intelligentiae fructum quasi fructum paradisiacum, in quo deliciatur. Attende apostolum dicere «ex quo omnis pa¬ternitas nominatur», quoniam verum nomen da¬tur per datorem formarum. Consequitur enim nomen formam, ut alibi habes. Unde ex hoc dic¬to apostoli dicere debemus potius omnia nomi¬na ex divino nomine nominari quam e converso. Nam qui dicunt nos Deo attribuere nomina, quae rebus sunt imposita, hoc etsi bene dicant, tamen unde rebus nomina sint imposita, non advertunt. Legitur enim, quod Adam rebus nomina imposuit, utique apud ipsum fuit lumen divinum, per quod illuminabatur, ut sciret quale nomen cuilibet conveniret. Unde sicut ‹paternitas omnis, quae in caelo et in terra nominatur›, ex paternitate Dei Patris ha¬bet, ut sic nominetur, sic omnis filiatio, quae in caelo et in terra, ex filiatione Dei et omnis spi¬ratio ex spiritu Dei, et omnis unitas ab unitate Dei et omnis essentia ab essentia Dei et omnis vita a vita Dei et omnis 173va amor ex amore Dei, et ita de singulis. Sed non eo modo conveniunt nomina Deo et creaturis, quia Deo conveniunt ut creatori et principio, creaturis ut causatis et principiatis. In Deo non sunt nisi infinita principii simplicitas, in creaturis autem non nisi similitudines simpli¬citatis. Quare omnis creatura est ex ‹quo est› et ‹quod est›; ipsum vero ‹quo est› habet ex simili¬tudine Dei seu actu, qui Deo assimilatur, qui est purissimus actus. ‹Quod est› ex potentia, quae in se nihil est; omne enim ‹quod est› intantum est inquantum actu est. Posse esse non est. Sic omnis creatura est ex esse et non esse. Esse est ‹quo est› scilicet similitudo Dei, et est ideo prope Deum, quia eius similitudo. Non esse vero est prope nihil, ut dicebat etiam Au¬gustinus Deum duo creasse, unum prope se et aliud prope nihil; privatio enim prope nihil est. Sequitur in textu: «ut det vobis secundum divitias gloriae suae» «virtutem» – alibi legitur “virtute” et est melius ad intellectum corroborari per spiritum eius «in interiorem hominem» – alibi legi “in interiori homine” et plus placet. Graeci sic debent habere forte prout in textu nostro, quia carent ablativo – «habitare Christum per fi¬dem in cordibus vestris.» Quae apostolus fieri oravit attendamus, scili¬cet dari per Patrem secundum divitias gloriae suae. Gloriosus enim et dives non dat parva. Petit igitur a gloriosissimo et ditissimo Patre vir¬tutum, qui dedit Filio suo virtutem in omni ple¬nitudine, virtutem corroborationis dari Ephesiis, ut corroborentur per spiritum eius, scilicet Patris in interiorem hominem habitare Christum per fidem in cordibus eorum. Nam cum Christus sit virtus Dei seu sapientia Patris, tunc si habitare oportet in interiori homine seu corde, necesse est quod hoc habitaculum sit dispositum et cor¬roboratum per virtutem spiritus Dei. Nam nisi Deus Pater per spiritum suum animam corro¬boraverit, non potest ipsa capax esse Filii Dei per fidem. Ideo ‹nemo dicere potest Iesus Christus nisi in Spiritu Sancto›. Nulla anima capax est, ut ip¬sam Christus ut Dei Filius inhabitet, nisi Spiritus Sanctus habitaculum praeparaverit. Transit enim omnis spiritus humanus in filiationem Dei, in quo habitat Christus Filius Dei, qui est et filiatio convertens seu formans filios adoptionis. Sequitur: «In caritate radicati et fundati, ut possitis comprehendere cum omnibus sanctis quae sit latitudo, longitudo, 173vb sublimitas et pro¬fundum.» Quando enim interior homo corro¬boratur per virtutem Spiritus Sancti, tunc est homo radicatus in caritate. Nam spiritus Dei ca¬ritas est. Ubi igitur radix firmitatis hominis est caritas, quae numquam excidet, tunc est in unio¬ne illa cum omnibus sanctis. Nam omnis sanc¬titas, quae est in omnibus sanctis, non est nisi ex caritate, in qua sunt radicati. Radix enim occul¬tatur in eo, a quo attrahit vitam et pascentiam vitae. Caritas est ministrans radici vitam et laeti¬tiam. Vivit igitur interior homo de caritate per unionem radicis vitae eius cum caritate, sicut ar¬bor paradisi ex horto paradisi, in quo radicatur. Dicitur «et fundati», quia in caritate funda¬mentum est firmum, ut comprehendatur, quae sit latitudo, longitudo, sublimitas et profundum. Istae sunt mensurae, quae in perfecto corpore reperiuntur. In Christo autem dicebat alibi Pau¬lus Deum habitare corporaliter, hoc est omni modo mensurae seu pleniter et perfecte. Qui igitur cum omnibus sanctis factus est comprehensor, ille comprehendit, quae sit ab¬soluta longitudo, latitudo, sublimitas et profund¬um, quoniam magnus Dominus, cuius magnitu¬dinis non est finis, est penitus infinitus. Longi¬tudo est infinita, quae est et latitudo infinita, si¬militer altitudo infinita et profunditas infinita. Nec sunt plura infinita; sola igitur infinitas est mensura adaequata omnium mensurabilium omni modo mensurabili. In infinito coincidit maximum et minimum. Infinita linea seu longi¬tudo est forma et actus omnium, quae fieri pos¬sunt ex linea finita seu longitudine finita; ita de omnibus. Infinita essentia est actu omnia, quae esse possunt. Infinita vita est actu omnia, quae vivere possunt; et ita de omnibus. Unde Deus comprehenditur esse omnium quae sunt aut esse possunt praecisio et mensura. Et tunc scitur, quod longitudo est latitudo, altitudo et profunditas, et latitudo est longitudo, altitudo et profunditas, et sublimitas est longitudo, lati¬tudo et profunditas, et profunditas est longitu¬do, latitudo et sublimitas. Quae omnia non sunt nisi quod Deus per sanctos comprehenditur esse omnia in omnibus. Et si dicti 174ra termini ad caritatem applicantur ad sciendum, quae sit eius latitudo, longitudo, sublimitas et profundum, tunc considera quod interior homo in caritate radicatus est quasi ar¬bor intellectualis, quae crescat intelligendo, quae sit latitudo arboris in caritate radicatae. Nam ex¬tenditur ad omnes omnium locorum differentias in omnem latitudinem. Nihil enim caritate latius, quae omnia creata ambit dulci amplexu propter ipsum creatorem; quae in omni longitudine die¬rum et temporum non fatigatur, sed est durabi¬lior atque longior omni longitudine quocumque modo mensurabili. ‹Attingit enim a fine ad fi¬nem› omnia suavissimo attactu, ipsa sublimissi¬me usque ad unionem cum Deo, qui habitat in altissimis, ascendit et per compassionis miseri¬cordiam sua humilitate ad inferiora et profunda pertingit. Nihil enim est, quod se abscondere possit a calore eius. ‹Apud ipsam non est acceptio personarum.› Non est adeo magnus rex, quem servus infimus suus non posset maxime diligere, et e converso. Dilectio omnia superat. Ad ipsam enim Deus dicit, cui indissolubiliter adhaeret: «Si ascendero in caelum, tu illic es; si descendero ad infernum, ades.» Nusquam me derelinques. Tertio littera intelligi potest, ut referatur ad caritatem inhabitantis Christi per fidem. Nam anima in caritate existens in se Christum habens comprehendit cum omnibus sanctis, quae sit la¬titudo, longitudo, sublimitas et profundum ipsi¬us caritatis, per quam omnes sancti collecti sunt, ut sint in filiatione Christi Filii Dei et sancti in sancto sanctorum. Illi comprehendunt nullam dari posse latitudinem maiorem latitudine carita¬tis Christi, quae cum tanti sit quod omnes huius mundi praesentium, praeteritorum atque futuro¬rum incolas salvos esse velit, se pro omnibus impendit, non solum pro amicis, sed inimicis, quos omnes tam immensa caritas in largissima sanguinis sui effusione quantum in eo fuit Deo reconciliavit. Quanta huius caritatis longitudo, quae ab ortu solis usque ad occasum omnes complectitur omni tempore saeculi! Quanta sublimitas, quae et angelos strictius Deo univit! Quanta profun¬ditas, quae et in inferno existentes 174rb in Dei con¬sortium attraxit! Nulla igitur mensura attingit finem caritatis Christi, quae meruit sibi et omni¬bus per fidem in interiori homine ipsum portan¬tibus felicitatem aeternam. Unde si advertis, sicut «in Adam omnes mo¬riuntur, ita et in Christo omnes vivificabuntur». Caritas Christi colligit in unum omnes oboedien¬tes per fidem renatos, quos praesumptio Adae fecit Deo exosos. Collecti igitur omnes sancti per caritatem Christi in caritate radicati com¬prehendunt eius caritatis latitudinem, longitudi¬nem, sublimitatem et profunditatem, per quam comprehenduntur. Nam comprehendere est comprehendi; habere in se Christum est esse in Christo; habere in se caritatem est haberi a cari¬tate. Vide quo modo electi in uno Dei Filio red¬eunt ad Patrem. Sicut est unus Adam terrenus, per quem omnes in mundum istum sunt disper¬si, ita est unus caelestis Christus, qui omnes col¬ligit electos de mundo in se et reducit in regnum creatoris. Sequitur: «scire etiam supereminentem scien¬tiae caritatem Christi, ut impleamini in omnem plenitudinem Dei.» Attende, quo modo loquitur apostolus quando optat Ephesiis habere super¬eminentem scientiae caritatem Christi. Nam non videtur supereminens scientia caritatis Christi esse nisi oboedientia. In tantum enim Christus scivit oboedientiam caritatis esse scientiam, ut qui Deum diligeret, secundum gradum dilectio¬nis sciret eidem oboediendum, et qui eminenter diligeret sciret usque ad mortem oboediendum et usque ad vilissimam mortem, et quod ex hoc sequitur impletio omnium desideriorum usque ad plenitudinem Dei, ita quod sic oboediens se exinaniendo implebitur divinitati usque ad ple¬nitudinem qua Deus omni gloria et felicitati plenus est. Erunt enim omnes sicuti ipse est Christus, qui illam scientiam caritatis attin¬gent. Similes enim Christo erunt cum apparue¬rit qui sic per fidem in interiori homine, scilicet mente, portaverint ipsum. Qui quidem Christus Dominus omnem plenitudinem Dei adeptus existit. Subdit apostolus: «Ei autem, qui potens est facere omnia superabundanter quam petimus aut intelligimus, secundum virtutem, quam operatur in nobis, ipsi gloria in ecclesia et in Christo Iesu in omnes generationes saeculi sae¬culorum.» Post orationem dat Patri de caelis gloriam 174va quasi ei, qui potens est magis abundanter quam petimus et intelligimus facere secundum virtu¬tem admirabilem, quam in nobis operatur, scili¬cet plus quam petimus vel intelligimus. Nam in Paulo virtus Dei abundanter et super omnem intellectum operabatur. Ipsi gloria in ecclesia et in Christo, scilicet capite eius, hoc est in ecclesia, quae est corpus Christi Iesu, in omnes genera¬tiones saeculi saeculorum, hoc est semper. Nam aeternitas est saeculum saeculorum. Saeculum enim, quod ad vitam maximam senioris hominis se extendit, succedit saeculo; saeculum autem sae¬culorum est duratio omnia saecula complicans.