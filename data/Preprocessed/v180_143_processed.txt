Cod. Vat. Lat. 1245 fol.37ra «Nunc dimittis» etc. Notandum, quod omnium finis Christus, et quando ad eum pertingitur, tunc omnis mens quiescit. Non sine causa festa candelarum apud paganos fuerunt. Hoc enim Deus permisit, ut pertingeretur ad istud festum candelarum. Dicit textus: «Lumen ad revelationem genti¬um». Christus est «lumen ad revelationem» lu¬minis «gentium». Sicut istud lumen materiale «ad revelationem» luminis materialis «gentium» est a Sergio Papa institutum, sic sapientia, quae Chri¬stus est, est «lumen» luminis «gentium». Nam «lumen» «gentium» est lumen scientiae rationalis. Lumen autem Christi est lumen scientiae divi¬nalis. Et hoc lumen videtur oculo intellectus, et in eo videntur omnia lumina, quia «principium, medium et finis» omnis rationalis luminis. Et considerandum est, quo modo senex iste «Simeon iustus et timoratus», ‹Spiritu Sancto ex¬spectans redemptionem Israel› in puero Jesu, quem oculis carnalibus vidit, oculo spiritus vidit puerum salutare «lumen» «gentium et gloriam plebis Israel». Quando ista vidit, cessabat omnis motus spiritus, quia pertingebat ad finem. Prop¬terea dicit: «Nunc dimittis, Domine». Omne enim, quod mens inquirit per motum, est ‹pax›. ‹Pax› illa est ‹salus›. ‹Salus› illa est ‹lu¬men›. ‹Lumen› illud est ‹gloria›. ‹Gloria› est feli¬citas et finis sive ultimitas desiderii spiritus. Est considerandum, quod purgatio instituta per legem quiescit in Virgine matre. Nam illa sola protulit filium, qui «sub lege» esse non po¬tuit. Lex dicebat de ‹concepto ex semine›, de ‹aperiente matricem›. Jesus «non ex virili semine» neque in sanguinibus natus, sed ‹tamquam spon¬sus procedens de thalamo suo› sub lege non erat; neque mater eius immunda fuit, sed com¬plementum legis erat. Satisfecit ergo ‹libera lege› omnibus, ‹quae› «sub lege erant». Propterea ec¬clesia catholica tenet legem illam esse solutam purgationis post partum. Est considerandum, quo modo Christus, post¬quam complevit legem circumCod. Vat. Lat. 1245 fol.37rbcisionis, in trice¬simo tertio die in Jerusalem praesentatus est in templo, ‹ut sisteret coram Domino›. Quid aliud hoc significat nobis diem pro anno capiendo, quam quod Christus post completionem legis circumcisionis in triginta tribus annis perveniret usque ad oblationem, ‹ut sisteret coram Domi¬no›, quemadmodum et factum est? Istud est tempus purgationis Mariae, scilicet ecclesiae, in quo quidem tempore purgata est ecclesia verbo Christi et oblatus est Salvator, ‹ut sisteret coram Domino›. Et est mirabile mysterium in textu. Christus non erat de stirpe Levi, sed Juda, et tamen ‹tu¬lerunt eum in templum, ut sisterent eum coram Domino›, quod solum Levitis conveniebat, sci¬licet ‹sistere›. Alii enim ex aliis tribubus non ‹si¬stebant coram Domino›, sed ‹redimebantur›. Dicit textus parentes obtulisse «hostiam», quod est notandum. Oblata est hostia pro Christo tamquam ex stirpe Juda, et oblatus est ipse in templo, ‹ut sisteret coram Domino›, tamquam ex stirpe Le¬vi. Quid hoc aliud est nisi, quod Christus ‹facies› omnium populorum? Item considerandum quod, sicut Christus tamquam peccator iudicatus est blasphemus, qui erat «ipsa veritas» ita virgo gloriosa iudicata est mulier immunda, quae erat ipsa ‹virginitas virgi¬num›. Et sicut ‹Christus› factus est ‹iustitia pec¬catorum› et satisfactio, ita virgo gloriosa satisfac¬tio parturientium quoad legem purgationis. In ipsa enim purgatione Mariae lex adimpleta est pro omnibus parturientibus, sicut in oblatione Christi satisfactio est pro omnibus peccatoribus, qui secundum legem ad oblationem pro peccatis astringerentur. Item attendendum de candela, quae Chri¬stum significat. Quo modo scilicet apis quasi Spiritus Sanctus ex flore mel colligit et ceram, et non est visibile mel illud in flore neque cera vi¬detur, ita Spiritus Sanctus ex flore virginitatis gloriosae Virginis Mariae collegit materiam ce¬ream et melliam carnem et ossa et quidquid ad hominem erat opportunum, et fecit habitaculum verbo Dei. Cereus quid aliud est secundum ce¬ram nisi corpus et secundum lychnum nisi ani¬ma? Et nisi superveniat ignis de caelo et uniat se mediante lychno cerae, non erit candela viva et vera. Christus est ‹verum lumen, quod illuminat omnem hominem›, sicut in figura, quando ignis excutitur de silice et iungitur cereo Cod. Vat. Lat. 1245 fol.37va paschali, fit candela ardens et illuminans omnes candelas, quae illi iunguntur. ‹Christus› ergo, qui est ‹sapientia›, in omnibus humanis intellectibus per fidem receptus lumen est illuminans quasi «lumen de lumine», sine quo omnis anima est tamquam lychnus cerei non ac¬censi habens aptitudinem, ut accendatur, actu lu¬mine carens. Omnis igitur ratiocinatio gentium non habet revelatum lumen sine sapientia, quae Christus est etc.