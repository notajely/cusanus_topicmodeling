11vb lin.8 «Mortuus erat et revixit; perierat et inventus est» Lucae XV et in evangelio. Nota, quo modo processus illius capituli de¬clarat, quo modo gaudium est plenum super conversione unius peccatoris. Et declarat Christus primo in parabola de centenaria ove perdita et nonaginta novem relic¬tis in deserto etc. Concludit, quo modo ‹ita gaudium est in caelo super uno peccatore paenitentiam agente quam super nonaginta novem, qui non indigent›. Et nota de gaudio in caelo. Item post dicit de gaudio «coram angelis Dei» adducendo parabolam de drachma perdita. Post adducit parabolam de filio prodigo et de gaudio patris loquitur. Deinde capitulo XVI subiungit, quo modo ‹amicos nobis facere debeamus de mammona in¬iquitatis›. Nam cum gaudium sit in caelo in conversione unius peccatoris et cum regnum caelorum dicat esse pauperum dicens: «Beati pauperes, quoniam ipsorum est regnum caelorum», tunc dicit, quod illos ‹nobis facere debemus amicos de mammo¬na iniquitatis›, quos ait gaudere super conversio¬ne etc. Quando enim facit gaudere pauperes in hoc mundo, tunc pauperes, qui sunt in aeternis taber¬naculis, in caelo gaudent; et illi quidem te recipiunt cum gaudio in aeterna sua tabernacula, quia eos aut eorum fratres seu Christum in eis recepisti. Et ita nihil est aliud nisi esse ‹coheredem Christi›, per quem recipitur ad suum regnum. Et parabola de Lazaro declarat eos non recipi a Christo, qui eum in paupere non receperunt etc. Nota, quo modo Christum «venit quaerere, quod perierat» de domo Israel, hoc est de filiis Dei. Et «quaerere venit et salvum facere», et ita eius vicarius in terris facere debet etc. Item nota, quo modo invenire est gaudiosum, quia est finis motus quaerentis. Et gaudium 12ra hu¬ius mundi quaerentis et invenientis et congau¬dentium est similitudo, quo modo conversio peccatoris est gaudiosa. Ex quo elice, si invenire habet similitudinem etc., sic etiam perdere. Quare ex evangelio debemus haurire, quo mo¬do moritur peccator et perditur, et quo modo re¬vertitur et quo modo peccat omnis peccator in caelum et in angelos et in Patrem aeternum; quia sicut gaudent de reversione, ita offensi in peccato. Nam reditio est reconciliatio; peccatum est divisio. Nota igitur, quo modo omnis homo, qui est sine peccato, est in confoederatione Dei, ange¬lorum et sanctorum. Et ob hoc in baptismo, quando abrenuntiatio Sathanae facta est, sequitur confoederatio cum Christo, hoc est Deo, angelis et sanctis. Et sic peccator rumpit foedera. Nota, quo modo parabola potest adaptari ad duplex genus hominum baptizatorum et in Chri¬sto regeneratorum, qui scilicet per regeneratio¬nem facti sunt ‹filii adoptionis Dei› christifor¬mes, quia ‹Christum induerunt›, et ita ‹coheredes Christo›; ‹heredes igitur Dei sic et filii›. Petit unus filius partem ‹eum contingentem›, scilicet quantum capax est de regno, scilicet quantum ipse intellectu suo capere potest de fu¬tura gloria. Et ille recedit de domo patris, id est ecclesia, in qua habitat pater. Et ‹cum meretricibus›, id est oblectationibus sapientiae huius mundi, consumit omnia, quia perdit fidem et omnem veritatem, quae sola pa¬scit intellectum. Nam quando nititur extra fidem quaerere etc., ‹consumit omnem substantiam suam›; et quando libenter comederet de veritate, etiam ‹de siliquis non habet, qui det sibi›. Tunc revertitur ad cor et intra se dicit: «Quan¬ti mercenarii» sunt etc., id est: Quot sunt, qui licet non sunt filii, sed adhuc mercenarii, quia pro mercede serviunt et non habent filialem amorem! Qui amor est vera caritas, quae se non quaerit etc. Illi in ecclesia habent panem propter fidem. Tu autem penitus ‹fame moreris›, cum in re¬gione ‹principis tenebrarum›, quae est extra fi¬dem, non sit nisi pura umbra ignorantiae. «Surgam» igitur «et ibo» etc.