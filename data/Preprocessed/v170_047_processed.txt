138r «Alleluia. Dies sanctificatus illuxit nobis. Venite!» etc. Habuimus altissimas et admirabiles illustra¬tiones illucescentis diei Dei ‹Admirabilis, Prin¬cipis pacis›. Hodie de illustratione notitiae eius, quae facta est in circumcisione, postquam septem dies revoluti sunt in octavo, in impositione nominis «Jesus» aliqua contemplemur orantes, ut intercedente gloriosa virgine Maria illumi¬nemur in omni lumine intellegentiae etc, ut Paulus orat Ad Ephesios et Colossenses. Dispositio prima cum delineatione prima partis primae Evangelium breve est et concisum, sed la¬tum et profundum: «Postquam consummati sunt <dies octo>» etc. Ex ipso primo notare debemus ‹octavum diem› esse post consummationem dierum. Secundo debemus notare hunc diem esse circumcisionis; tertio, quod ‹nomen circumcisi vocatur Je¬sus›. Quoad primum videamus aliqua de tem¬pore, scilicet de diebus et eorum nominibus et de numero septenario dierum, de kalendis, no¬nis, idibus et mensibus; item de anno etc. Item de septenario, quo modo est numerus naturae humanae quoad fetum in utero, et quae planetae influunt. Primo, quo modo in septem horis semen colligitur, septem diebus ad partum putrescit, septies septem vivificatur, septimo mense perficitur etc. Natus septem annis ad locutionem de infan¬tia pergit, bis septem, ut sit puer, ter septem, ut sit adolescens, quater septem ad comple¬mentum staturae, ut sit iuvenis, septies sep¬tem, ut sit in complemento virium et virilita¬tis, novies septem ad casum, qui est annus se¬xagesimus tertius, qui dicitur annus fatalis, de¬cies septem ad debilitatem etc. Et nota: sicut in utero per numerum men¬sium, ita extra uterum per numerum septena¬rium annorum. Et sic octonarius semper est reiteratio post complementum. Item hic mundus septem ae¬tatibus rotatur in octavam. Sunt anni, quibus monarchia crescit, septin¬genti, ut de Romano et Babylonico; deinde decrescit. «Sunt septem spiritus Dei», quibus movetur spiritus noster, uti in Apocalypsi etc. Sunt sep¬tem spiritus mali. Et omnium consummatio est per septem, et renovatio in octava, ut in harmonia, quia oc¬tava repetit primam, sed in vario modo. Deinde de ecclesia, quo modo regitur per distinctiones septenarias in Apocalypsi. Et quando ‹septimus angelus tuba canit›, consum¬matur ministerium etc. Dispositio nova cum delineatione trium partium Nota bene primo: «Postquam consummati sunt dies octo, ut <circumcideretur>» etc. Primo de consummatione temporis: Genesis 2o dicitur: «Complevitque Deus die septimo opus suum, quod fecerat, et requievit die sep¬timo» etc. <Ideo> primo iuxta evangelium de completione temporis videnda sunt aliqua. Secundo, quia dicit: «ut circumcideretur», videndum est de circumcisione. Tertio, quia dicit ‹vocatum esse nomen eius Jesus›, videndum est de nomine Dei et Salva¬toris nostri. Circa primum tria videamus: <Primo> scili¬cet, quo modo mensuramus tempus ex motu siderum; et hic est: modus paganorum et astro¬logorum; secundo, quo modo ex cognitis in tempore mensuramus abscondita; et hoc modo possumus dicere, quod Judaei mensuram, quia ponunt initium mundi etc; tertio ex divinis mensuramus humana; et est Christianorum. Pagani ex astris, Judaei ex gestis in Biblia, Christiani ex Christo. Quoad primum: «Tempus est mensura mo¬tus»; et ibi de diebus, annis, septenario plane¬tarum etc. Quoad secundum: de aetate mundi; de figu¬ris: quo modo unum tempus ante legem fuit figura temporis sub lege; de septem spiritibus bonis et septem malis; et de mensura fluxus hominis ex mundo; et de fine mundi et de ‹plenitudine temporis›, scilicet quando mun¬dus fuit in gradu altissimo, tempore scilicet nativitatis Christi; et quo modo hic mundus est descendens et dicitur veterescere per doc¬tores etc. Et de prophetiis, quae sumuntur ex signis, ut Christus dicit in Evangelio: «Cum videritis haec» etc; ‹de arbore fici addiscite <parabo¬lam>!›; et mane rubens caelum etc. Et de doctrina Henrici de Hassia, quo modo ex dispositione luminarium huius mundi, scilicet praelatorum et ducum, possu¬mus praevidere futura. De tertio: quo modo in Christo Christiani videre debent dispositionem ecclesiae, de quo alibi; et quo modo Christus est mensura, qua omnes Christiani mensurantur. Si scire volunt, an sancti, videant in Christo, an «filii Dei», ibi videant, an virtuosi, an boni, an mali, etc. 138v Jesus est salvatio sive adimpletio, «pleni¬tudo» seu complementum omnium. Jesus est complementum circumcisionis, quia ob ipsum imperata est fideli Abrahae, cui repromissio facta est, quod ex semine eius pro¬cessurus est ille, qui esset ‹benedictio omnium gentium›. Ut igitur «semen Abrahae» imper¬mixtum servaretur, circumcisio praecepta est; quae et facta continue, ubi opus fuit, ob mix¬turam gentium discretione. Complebatur igi¬tur in ipso. Jesus est complementum legis. Nam lex fuit data ad hoc, ut mundus foret populus, ex quo Christus venturus erat. Et ob hoc non licuit illi populo omnia immunda comedere. Neque licuit sine regula vivere, sicut est regimen vo¬lentium nobilitatem originis conservare, ut sic «filii Abrahae» non degenerarent ab Abraham, cui facta fuit repromissio, ‖sed facerent opera Abrahae‖. Sed Jesus est complementum et ‹finis legis›. Jesus est complementum sacrificiorum et pro¬phetiarum. Jesus est complementum naturae. Jesus est «complementum virtutis». Jesus est complementum iustitiae, est complementum notitiae et scientiae, est complementum sapientiae, est complementum omnis scibilis. Et hinc Paulus, qui nihil ignoravit, solum Chri¬stum scivit. Jesus est complementum figurarum, comple¬mentum temporis, complementum mensurae, ‹in quo omnia›. Jesus est complementum spe¬culationis: est «speculum sine macula», in quo omnia relucent, quae quaeruntur. Item nota, quod circumcisio est, quemad¬modum putantur vineae et arbores. Nam non solum fuit praecepta Abrahae, ut cognatio se¬minis non permisceretur, sed ut semen suum purgaretur per abscisionem superfluae volupta¬tis carnis. Sed non profuit omnis circumcisio, quia «terra» erat «maledicta», in qua plantata fuit arbor illa, humana scilicet natura; unde proie¬cit semper radices in terram et de illa fomen¬tabatur. Quare non potuit circumcisio sup¬plere malitiam inhabitantium terram. Unde «virga de radice Jesse» sine terra fron¬duit et floruit. Et hoc ideo, quia transplantata fuit in caelum. Et virga in ‹arborem vitae›, quae est natura divina, inserta fuit in Christo Jesu. Et ob hoc ipse dicit, quo modo ipse sit «vitis, et Pater agricola», dans doctrinam: Si nos volumus afferre fructum vitae, oportet, quod simus «palmites» vitis illius etc. Item nota evangelium, ubi dicit, ‹quod prius ab angelo fuit nomen sic vocatum› etc. Dicit Isaias, «quod os Domini nominavit» etc. Ex hoc habeas, quod motu verbi seu rationis venit impositio nominis. Item, quo modo Deus nomine cognoscit res, antequam sint in tempore, et non fit va¬riatio apud ipsum ex tempore. Et sic Jesus «apud Deum» semper fuit «unigenitus» et «pri¬mogenitus», «caput» et «rex» omnium creatura¬rum, licet in mundo apparuerit post Abraham etc. Item, quo modo nulla res habet nomen praecisum. Nam in qualibet re reperitur «es¬sentia, virtus et operatio». Per operationem devenimus in notionem virtutis, per notitiam virtutis in notitiam essentiae, scilicet ad noti¬tiam «quia est» essentiae, a posteriori; et deno¬minamus essentiam ex ratione virtutis. Sic dicimus animam “animam”, quia reperi¬mus in ea virtutem animandi; ita dicimus ip¬sam “rationem”, quia reperimus in ipsa virtu¬tem ratiocinandi; ita dicimus ipsam “men¬tem”, quia intellegit. Etc. Sed quidditas animae non est nominabilis, quia ipsa praecedit id, quod ratio apprehendit. Unde anima est aliquid, quod habet omnes istas iam dictas et alias innumerabiles paene virtutes, et ignoratur per omnem rationem, «quid» hoc «sit». Sic de Deo etc. MEMORIALE ‖Memoriale.‖ Tria ex evangelio: Quo modo Jesus est complementum omnis sensibilis motus; ibi: ‹Postquam completi sunt dies octo› etc. Item, quo modo est complementum omnis motus rationalis; ibi: «ut circumcideretur» puer. Item est complementum omnis intellectua¬lis motus; ibi: «Vocatum est nomen eius Jesus, quod prius <vocatum est ab angelo>». Primo de sensibili motu: Et est motus, qui sensu deprehenditur, sicut est motus caeli, qui est circularis, et motus naturae et motus ani¬malis etc. Ibi de diebus octo, quo modo in oc¬tavo est completio, quia omnis motus fit ad finem quietis. Plenitudo motus seu temporis est, quando omnia ad supremum gradum de¬ducta sunt. Omnis motus est in Christo quie¬tus: caeli, terrae, maris et omnium, quae sunt ab immobili Deo condita etc. Est motus rationalis: Et est motus, qui ex aliqua ratione procedit, ut est motus ad cir¬cumcisionem – qui motus est supra motum animalis aut caeli etc. – et motus legis absti¬nentiae, castimoniae etc. Omnes illi motus in Christo quietem attigerunt. Item est motus intellectualis, qui est motus angelicus: Et est motus supra rationem ad quietem apprehensionis veritatis. Et habuit quietem in Christo, quia est «Verbum» et «No¬titia» et «Nomen» et «Salvator» etc.