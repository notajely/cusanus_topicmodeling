21ra «Manducaverunt et saturati sunt», in evangelio. Primo attendendum, quo modo ad hoc, ut Je¬sus se ostenderet mundo, ordinem dedit, ut sim¬plices eum sequerentur, quos verbo fidei pasce¬bat, et quia fides super naturam et rationem est, capaciores erant ad fidem simplices et rudes; et ordo deposcebat, quod tales a Deo attraherentur per pabulum Verbi, quod neglegerent penitus curam corporis et quod deinde natura deposcen¬te cibum corporalem agitarent Christum sequen¬tes et quod agitati et famescentes non haberent, unde pascerentur, et quod sic Jesus ostenderet illum, qui pascit animam, esse omnipotentem ad omnia, ut sic ostenderet virtutem suam. Et iste ordo fuit aptissimus ad probandum intentum. Nam miraculo simplices ducuntur, ut cre¬dant, et hoc maxime, quando eius miraculi veri¬tatem et realitatem in se utiliter experiuntur; nam praedicante Jesu, quo modo anima rationalis unibilis est vitae perpetuae uti in eo, ac quod per hanc unionem pascitur vita eius, ‹qui solam ha¬bitat immortalitatem›, ac quod illa vita est ani¬mae perpetua laetitia, quia ad ipsam summo de¬siderio fertur, quasi corporalem famem patiens fertur ad desiderium pascentiae, et ad hoc, ut experirentur, quanto desiderio anima movetur ad cibum vitae, permisit eos rapi desiderio audi¬endi verbum, unde pascitur anima, usque ad neglectum corporis, ac quod etiam tanta fames in ipsis orta fuit, quod diceret: «Misereor super turbam». Et deinde ostendit potentiam Verbi acuato appetitu et docuit omnem pascentiam ex verbo, sed verbum, in cuius potentia est omnia sensi¬bilia pascere per sensibilia, intellectualia per se ipsam, quia veritas, quae sola pascit intellectum. Unde cum turba multa valde famesceret et pa¬rum foret provisionis ad refectionem, scilicet sep¬tem panes et duo pisciculi, ac quod omnes post benedictionem et distributionem fuerunt saturati, intellexerunt non esse panem et pisces, qui vix forte quattuor suffecissent, qui pascebant, sed Dei virtutem, per quam panis habet, ut pascat. Unde clarissime sunt experti illam virtutem esse infinitam, quae praestat pani, ut pascat. Et ob hoc non refert, an sint pauci vel multi panes, quia non refert virtuti infinitae in paucis vel mul¬tis 21rb pascere. Quare haec virtus infinitae vitae pa¬bulum sine fastidio semper pascere potest, quia pascendo vitam pascit desiderium ad vitam. Unde numquam dicit oculus: Sufficit, quando sibi delectabile obiectum praesentatur. Nam pa¬scitur vita eius, quae est videre, per obiectum et non solum vita eius, sed et desiderium ad ipsam. Primum quidem ex serie evangelii notandum, quo modo Christus erat uti rex naturae; sicut in apibus rex et in gruibus et aliis rex reperitur na¬turalis, quem associant multae apes et grues, ita non propter salvationem et pabulum, sed cum rex esset naturae, turba multa semper per deser¬tum et ultra aquas sequendo eum non deserit. Item, quod salvationem praestitit, quia rex et dominus. Si enim aliqui homines contra vene¬num serpentis solo tactu leguntur per genealo¬giam curasse et Titus imperator caecum etc., po¬tuit Christus secundum naturam omnia, quia in eo complementum perfectionis naturae. Item nota, quod «quattuor milia» hominum dicitur «turba multa»; hoc verum secundum lo¬cum et tempus. Item ibi: «nec haberent, quod manducarent». Adverte, quo modo fuit turba multa, quae nihil habuit; et triduo sustinuerunt Christum et fuerunt in deserto et longe a domo. Concludit, quod nisi per misericordiam potuit eis succurri. Unde «convocatis discipulis» dixit: «Misereor» etc. Nota, quo modo Deus ad finem, ut cognosca¬tur, permittit negotium conduci ad illum termi¬num, quod est desperatio de omni humano sub¬sidio, et tunc, qui sperant in eo, experiuntur eius pietatem et misericordiam. Quamdiu igitur pot¬est alteri ascribi effectus, permittit cursum. Et de hoc experientias plures vidi. «Misereor super turbam», et ponit causas commiserationis, quia ‹eum sustinuerunt triduo›. «Quidam ex eis de longe venerunt». Vide, quoniam Christus illis, qui «de longe venerunt», ex eo, quia de longe, causam miserendi se allegat habere. Nota hic, qui sunt, qui ‹de longe veniunt› ad Christum, qui abierunt in terram longinquam et dilapidaverunt omnem substantiam suam et fa¬melici de longe veniunt ad Jesum non perfunc¬torie eum visitando sed eum sustinendo per tri¬duum, hoc est usque ad ultimum. Post triduum deficerent, sic quamdiu possunt, non deserunt; sed Salvator dat posse, quando deficit. Sic est misericordia exspectanda, quando deficit potentia.