Cod. Vat. Lat. 1245 fol.55rb «Nemo potest venire ad me, nisi Pater, qui misit me, traxerit eum.» In evangelio. Dixi in festo Pentecostes in figura magnetis quo modo Pater quasi magnes mittendo Spiri¬tum seu multiplicando speciem usque ad ferrum attrahit etc. Petrus venit ad Christum, quando dixit: «Tu es Christus, Filius Dei vivi.» Sed non nisi tractus per Patrem, qui revelatione Cod. Vat. Lat. 1245 fol.55va didicit; revelat au¬tem in Spiritu Sancto Pater Filium. Circa evangelium diei Pentecostes restant ali¬qua, et primo cum fiat mentio in illo evangelio de Paraclito et de principe huius mundi. De dif¬ferentia illorum aliqua dicenda restant. Nam Paraclitus princeps est non istius mundi, sed intellectualis mundi sive veritatis aut lucis. ‹Princeps huius mundi› est spiritus, sed non ve¬ritatis neque lucis, sed tenebrae et mendacii. Vide ex fructu utriusque, prout Paulus enumerat differentiam. Christus dicit: «Ex fructibus eorum cognoscetis eos.» Opera ‹Spiritus Paracliti› sunt incorruptibilia, et ideo habent fructum vitae aeternae et per¬manentis. Opera ‹spiritus huius mundi›, qui est secundum carnem operans, sunt opera corrup¬tibilia, sic et habent fructum mortalem corrup¬tibilem. Opera ‹Spiritus Paracliti› sunt opera pa¬cis. Spiritus Christi est ‹Spiritus Paraclitus›. Hu¬ius donum est pax Christi, ‹non modo quo mundus dat›, sed est «pax» aeterna, «exsuperat omnem sensum» etc. Pax, quam dat ‹princeps huius mundi›, est pax temporalis apparens, in¬stabilis etc. Vide alibi. Item habetur in eodem evangelio: «Si dilige¬retis me, gauderetis utique, quia vado ad Patrem, quia Pater maior me est» etc. Ex quo trahe, cum Christus, qui est vita, non nisi Spiritu vitae, qui est caritas, haberi possit, tunc gaudium nostrum debet esse in gaudio Christi, ut Johannes Baptista Johannis 3o ponit, quod gaudium invitatorum ad nuptias sit in gau¬dio sponsi. Quanto igitur Christus est magis ex¬altatus, tanto gaudium nostrum maius, si ipsum diligimus. Et ideo diligenter considera, quo modo me¬ritum Christi est adauctio gaudii tui. ‹Humiliatus› est igitur usque ad crucem et propterea ‹exalta¬tus› super omnes etc. Et pro hoc nota finem evangelii. Nam ibi Christus ostendit, quod ipse non est passus propter peccata, quia ‹princeps huius mundi in eo non habuit quicquam›, sed ‹quia diligebat Patrem et ideo oboedivit manda¬tis eius›. Attende diligenter, quod nos debemus sic di¬ligere Christum sicut Christus Patrem, scilicet servando mandata eius, quae non sunt eius nisi ut missi. Tunc si valde ipsum dilexerimus, asse¬quemur in ipsius meritis id, quod meruit, scilicet gaudium. Non Cod. Vat. Lat. 1245 fol.55vb est nisi unum gaudium sponsi in caelo et omnium communicantium gaudium in illo etc. Cura evangelium feriae secundae. Videtur notandum quo modo ait Christus quod ‹qui non credit in eum, iudicatus est, quia non credit in nomine unigeniti Filii Dei. Hoc autem iudicium, quia lux venit in mundum›. Patet ex evangelio Christum lucem esse, quae se ipsam manifestat. Nam si hic, «qui male agit, odit lucem», et ‹qui facit veritatem, venit ad lu¬cem›, patet, quod opera lucis et veritatis volunt manifestari, «quia in Deo sunt». Opera autem ipsius Christi, doctrina et vita erant lucis et veri¬tatis. Quare «in Deo»; igitur etc. Si igitur doctrina Christi lux veritatis fuit et ‹argui non potuit de peccato›, non potuit nisi ‹ex Deo› esse. Si ‹ex Deo› et ipse, qui ‹verba Dei locutus est›, se a Deo Patre suo missum asseruit, cur sibi non credebatur? Non creden¬tes ergo «inexcusabiles» sunt et «iam iudica¬ti». ‹Qui vero credit, non iudicatur. Qui non credit, iudicatus est›, quia plus dilexit tenebras etc. Circa evangelium tertiae feriae est conside¬randum, quo modo Christus est pascentia vitae animae rationalis, quia verbum rationale et pa¬stor ille, qui se ipso pascit, quia ipse est vita et pascit, ut oves sui, qui ‹audiunt vocem eius›, vi¬vant etc. Et nota quia dicit se venisse «ut vitam habe¬ant», et amplius et «abundantius habeant». Vide de hoc alibi pulchra. Circa evangelium huius diei consideran¬dum ultra ea, quae alibi habes, quo modo Chri¬stus dicit: «Qui credit in me, habet vitam ae¬ternam.» Scilicet habere Christum per fidem est habere vitam aeternam per fidem. Habere Christum in veritate est habere vitam aeternam in veritate. Sed in hoc mundo non potest Chri¬stus haberi in veritate, quia veritas ‹non est de hoc <mundo>› neque hic mundus «spiritum veritatis» capere potest, quia nihil capere potest nisi id, quod scire potest, neque scire potest nisi id, quod videt seu sensu capit, ut Christus di¬cit. Oportet ergo intrare in mundum, ubi reg¬nat veritas, per mortem, sicut Christus intravit etc. Adverte quo modo dicit: «Omnis qui audivit a Patre et didicit» etc. «Non quia Patrem vidit quisquam» etc. Ex quo habes neminem vidisse Patrem nisi Filium, qui ‹ex Deo est›. Sed audiri Pater potest, quia verba Filii, qui vidit Patrem, sunt verba eius, qui ipsum «misit». Si quis igitur audivit verba Christi ut verba Dei Patris et «di¬dicit», ille «venit» ad Christum.