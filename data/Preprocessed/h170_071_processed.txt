PROOEMIUM ET DISPOSITIO 127ra lin.15 «Maria optimam partem elegit, quae non au¬feretur ab ea» Lucae 10. Agimus diem festum, qua ‹super choros ange¬lorum› nostra humana natura ‹ad caelestia regna› in gloriosissima Virgine Maria, quae ‹nostra› est ‹advocata› piissima, ad Filium exstat exaltata. Quam hodie laudantes convenimus hoc loco, ut per ipsam ‹misericordiae matrem› mereamur veniam et consortium eius impetrare in caelesti¬bus, de cuius assumptione, ut aliquid pro nostra aedificatione digne eloqui valeam, ipsam salutan¬tes impetremus. Possunt thematis verba spiritui rationali, qui «optimam partem elegit», adaptari, sicuti et evan¬gelium ipsum festo per suam rationem convenit. Nam si sedere circa pedes Jesu et audire ver¬bum eius et in ‹uno necessario› vacare et partem illam eligere est ‹optimum› tale, ‹quod numquam auferetur›, si hoc in Maria Magdalena verum est, verissimum etiam est in ipsa Maria, quae est «theotocos», id est Deum pariens. Unde secundum rationem hanc ad nostram doctrinam considerare possumus finem intellec¬tualis nostrae naturae esse adipisci felicitatem. Sed illam praecedit electio. Oportet enim fe¬licitatem intellectualiter adipisci; hinc electio an¬tecedit. Sed non potest ignoratum penitus eligi aut de¬siderari; praecedit igitur illuminatio electionem. Secundum haec tria aliquid hauriamus. PARS PRIMA De illuminatione et hominis ad unum necessarium conversione Et quoad illuminationem 127rb primo docti de ver¬bis Christi haurire debent profundam quandam doctrinam, puta quo modo spiritus noster rationa¬lis participat rationem rationis divinae, quae «ver¬bum» sive «logos» dicitur. Et ob hoc ex lumine illo divino, quod «illuminat omnem hominem venientem in hunc mundum», ea in nobis in potentia apprehensionis per innata de¬sideria esse sentimus, quae verbum incarnatum se esse fatetur, scilicet ‹veritatem, vitam et viam›. Si enim divina ratio, ad cuius imaginem nostra ratio creata est et a qua lumen rationis habet, se illa esse fatetur, non mirum, si nos magno de¬siderio inclinamur ad veritatem, ad vitam scilicet veram et indeficientem, et quod in nobis est lex aeterna ut in sua imagine, quae est via ad verita¬tem et vitam. Sed quia ratio nostra, quae est lux de luce divina, «lucet in tenebris» huius corporeae atque carneae substantiae, ita quod spiritalis eius na¬tura in corporali umbra comprehendi non pos¬sit, quin immo – existente spiritu rationali quasi in carcere carneo – , non valens nisi per fenestras corporis alimentum spiritale venari, omne ali¬mentum, cum medio sensibili hauriatur, dispro¬portionatum manet, ut non sit verum et vitale et formatum modo, quo exigit rationalis spiritus. Hinc ratio incorporata carni non potest quae¬situm in veritate attingere, sicut nec oculus per medium impurum, puta coloratum vitrum, non potest veritatem obiecti attingere. Hanc ignorantiam despiciens Deus misit ip¬sam Rationem absolutam seu Verbum aut Filium consubstantialem in carnem, ut nos instruere¬mur, quo modo desideratam veritatem et vitam, quae non est in hoc mundo, attingere valeamus. Et id ipsum <Christus> nos instruit modo pla¬no et facili atque brevi in hoc evangelio, ubi nos instruit, quo modo anima rationalis, quae fuit tam in Martha quam in Maria, duplex potest ha¬bere exercitium in inquirendo veritatem aut vi¬tam aut viam, ut sic pascatur in spiritu, aut sci¬licet in pluralitate frequentis exercitii aut circa unum exercitium. Quod est in pluralitate, est turbativum et tem¬porale et non habet veritatem, vitam aut viam, quia veritas est permanens imperturbabilis. Et id, quod pascere debet spiritum incorruptibili vita, non potest esse divisum in plurima, in qui¬bus cadit instabilitas turbativa. 127va Quare ‹satagere circa frequens ministerium› plurimorum non est pergere via aeternae et in¬corruptibilis legis. Hinc, cum plurima turbationem inferant spiritui, qui pacem quaerit, tunc «unum est ne¬cessarium», ut spiritus eligat. Unum enim est unitivum, quare vivificativum et aeternificati¬vum. Ratio igitur, quae potest eligere aut par¬tem illam, quae est versus inferius versari in ministerio plurimorum, quae sine divisione plu¬rima esse nequeunt et hinc turbativa sunt, aut versus superius vacare in uno, quod est prin¬cipium in se subsistens aeternum et quietum absque omni turbatione, si eligit «unum neces¬sarium» finem, «optimam partem eligit», in qua quiescet aeternaliter, «quae non auferetur ab ea». Plurima etenim cum sint multa, non possunt nec ex se esse nec per se subsistere nec in se quiescere, cum pluralitatis principium sit «unum necessarium». Id enim, quod est necessarium ad subsistenti¬am plurimorum, est unum, sine quo non est possibile plura esse. Hoc igitur unum, quod est necessarium ad positionem plurium, est causa, «principium, medium et finis», ex quo, per quod et in quo plura subsistunt. Fatigari igitur in plurimis est non recte ad quietem pergere, cum plurima nihil habeant ex se, sed solum unum est quies eorum. Solum autem unum, cum sit finis desiderii ra¬tionalis spiritus, est necessarium ita, ut solum in ipso uti in absolute necessario rationalis spiritus tamquam in ‹principio, medio et fine› sui ipsius et sui desiderii, scilicet veritatis, vitae et aeterni¬tatis, feliciter quiescere queat, cum solum tunc redeat spiritus ‹supra se ipsum reditione com¬pleta›. Non enim sic attingit finem quasi in alio, sicut qui in pluralitate finem quaerit. Hic enim non potest finem nisi in alio reperire; et hinc non reperit nisi aliter, et sic defectuose et turbative. Qui autem in uno necessario finem quaerit, ipsum reperit non ut in alio, sed ut in uno neces¬sario. Unum enim in uno suo necessario, per quod est unum solum indefectibiliter se attingit, sicut forma sigilli in cera indefectibiliter solum se at¬tingere potest in sigillo, cuius est imago. Attingit enim suam mensuram in veritate solum ibi. Exemplar etenim est vera mensura exemplati. Et sicut perfectus est discipulus, cum factus fuerit sicut magister et tunc quietem attingit, ita nostra ratio perfecte quietatur in uno necessario, scilicet in ipsa ratione infinita, quia non ut 127vb in alia, sed nostra. ‹Cum enim apparuerit› in illa quiescens, erit sicut illa, ut nos ex sanctorum doctrina suffici¬enter instruimur. Et nunc poterimus, velut docti ex hac Christi doctrina, omnium philosophorum profundissi¬mos labores, qui videntur studentibus perdiffi¬ciles, cum facili explanatione capere. Platonici etenim, prout ex libro Parmenidis Platonis liquet, a multitudine se avertentes ad unum se contulerunt, quod quidem unum est ipsa absoluta necessitas et ratio omnium, quae sunt. Omnia enim in tantum sunt, in quantum unum sunt, ut ait Boethius De unitate et uno. Et absolute unum est omnia uniter, ut ait Dio¬nysius circa finem De divinis nominibus. Com¬plicat enim omnia ut causa. Praecedit enim unum omnia, uti nostra vul¬garis Almana lingua nos instruit, quia ante omne expressibile unitatem semper praemittimus. Dicimus enim “unus homo”, “una essentia”, “una congregatio”, “una substantia”, “una quan¬titas”, “unus angelus”, “una virtus”, et sic de singulis. Ex quo habemus omne expressibile post unum. Per ipsum, ex ipso et in ipso unum omnia suo modo participant; et unum ineffabiliter et incoordinate est super omnia exaltatum. Quidquid igitur nominatur, est minus ipso, sicut quidquid civitatis nominatur, est minus ip¬sa, cum nomine civitatis veniant omnia compli¬cite, quae sunt in civitate. Ita quidquid universi, minus uno. Unde Martha, quae per varia ministeria ad plurima descendit, ‹turbabatur› merito, cum solo uno sint omnia. Nam unum, cum sit unum, non potest ex alio esse, quia ante omnem alteritatem est unitas, ita ut alteritas sit casus ab unitate vel defectus in accessu ad unum. Agit igitur unum ut unum; hoc est, sicut calidi est calefacere et frigidi frigefacere, ita unius est unire. Unde agere unius est ad suam unitatem non-unum vocare. Et quia unum de sui natura est immultiplica¬bile – quia bis unum non est unum, sed aliud ab uno, scilicet duo – , quare, quando unum vocat non-unum, hoc est purum nihil, ad suam uni¬tatem inattingibilem, tunc assurgit creatura in assimilatione. Sic habes: Quia unum, ideo omnia. Et ita ad omnia «unum est necessarium». Sic igitur penitus nihil unitatis habens, scilicet ipsum purum nihil, omnipotentia unius surgit in assimilatione unius. Omnis igitur creatura, quia non potest 128ra esse, nisi sit una, reperitur in assimilatione unius ab¬soluti et superexaltati. Plures autem creaturae non possunt unum et eundem gradum assimilationis habere, quia unum immultiplicabile. Quare quaelibet creatura suo singulari modo in assimilatione unius absoluti reperitur. Plures autem creaturae cum non reperiantur nisi in as¬similatione unius absoluti, hinc erunt in diversi¬tate singularitatis concordantes; et haec est har¬monia mundi. Omnis igitur creatura, sicut ab uno habet, quod est una, ita habet et unire. Quare omnis operatio creaturarum pariformiter reperitur in assimilatione. Calidum dum calefacit, ad se non-calidum vocat. Sed cum ad identitatem inattingibilis uni¬tatis suae attingere nequeat non-calidum, tunc surgit in assimilatione. Sic de intellectu, cuius operatio, cum sit non-¬intellectum ad sui unitatem vocare, reperitur in assimilatione. Ita in omnibus naturalibus et arti¬ficialibus. Unde haec est Christi admiranda doctrina, ut quicumque quaerere voluerit veritatem, non se fatiget in pluralitate entium, ut scilicet quaerat, quid caelum, quid terra, et ita de cunctis, quon¬iam si haec omnia per se considerantur, nihil veri in ipsis ut in pluribus reperietur, sed turba¬tio mentis, quando post infinitas fatigas se com¬perit nihil praecisionis attigisse et tempus inuti¬liter exposuisse. Sed cum in omnibus ad unum se convertit, tunc ipsum unum comperit absolutam omnium necessitatem, quoniam, ut ait Dionysius, quia unum absolutum, hinc omnia. «Causa» enim «causarum» et omnis esse alia non est, nisi quia unum. Hic in omnibus quaerit pacem et requiem, quia unum omnium attingit necessariam causam, hic recte utitur ‹libro Dei digito scripto›, puta mundo creato, qui omnem creaturam unius scit assimilationem, qui scit unum caelum in assi¬milatione unius absoluti surrexisse de non-uno vocatum, et tanto plus accessisse in assimilatione ad unum, quanto plus a non-uno elevatum! Hic quiescit circa pedes sensibilis mundi, ut audiat, quid in eo loquatur spiritus rationalis, quia in qualibet creatura ut in assimilatione unius ipsum «unum necessarium» intuetur et ipsum eligit. Videt ibi arborem unam et ibi lapidem unum et ibi animal unum et ibi stellam unam. Unde 128rb facile intellegit, cum illa omnia in unitate solum concordent, quod tunc haec omnia ab uno sunt, a quo habent, quod sunt in uno unita. Et quoniam non potest esse nisi unum unum, habent omnia suam unitatem ab una. Sed quia arbor non est stella nec lapis, tunc de essentia unius non est, quod sit arbor vel lapis vel aliquod aliud nominabile. Sed unum absolu¬tum est ante omne nominabile. Et omne nominabile modo, quo unum nomi¬natur, habet, quia non attingit unum immulti¬plicabile, ad quod vocatum est. Et hinc est in assimilatione, ut unum caelum sit assimilatio unius talis, quae caelum dicitur, et unus homo sit assimilatio unius, quae homo dicitur, et una essentia sit assimilatio unius, quae essentia dicitur, et una virtus sit assimilatio unius sic dicta. Unde haec est facilitas difficilium, ut in omni¬bus «unum necessarium» et omnia in eius assimi¬latione esse cognoscentes sedeamus et audiamus, quo modo in nostra ratione omnia loquantur unum, et quod omnia nitantur ipsum unum ex¬primere per assimilationem, et tamen hoc facere nequeant, cum assimilatio semper deficiat ab uno. Sic nostra vis intellectiva ad verum inclinata advertit veritatem, aequalitatem sive summam assimilationem unius et unum inattingibile, quia omne intellegibile et effabile antecedit, in sum¬ma assimilatione aequalitatis, scilicet in ipsa ve¬ritate unius attingit. Veritas enim unius est summa praecisio simi¬litudinis. Unde haec praecisio, quae veritas dici potest, est illa, in qua noster intellectus unum absolutum attingere cupit. Afficimur ad veritatem, quia veritas est unius summa aequalitas. Verum enim, quando de auro profertur ut verum aurum, tunc nihil aliud ab auro admittit. Verum igitur est summa aequalitas et assimilatio nihil alteritatis admittens. Unde, quando unum attingimus in veritate, quae etiam «Logos» seu Verbum seu Filius dicitur, tunc ipsum unum, «sicuti est», hoc est in praecisa similitudine, attingimus. Et ita attingere unum est attingere ipsum, uti per intellectum est attingibile, licet in se omnem intellectum exsuperet. Et dum sic attingitur per intellectum, tunc quie¬tatur et felicitatur in veritate intellectualis vita, quae tunc deficere nequit. Et sic ‹pars unius neces¬sarii electa numquam auferetur ab ea› anima. Et quoniam sancta evangelii lectio nos instruit Mariam secus pedes Jesu sedisse et audisse Chri¬sti doctrinam, tunc 128va nos hoc haurire debemus, quod Christi verba haec fuerunt, ut instrueret Mariam, quae «turris illuminata» dicitur, quo modo spiritus immortalitatem vitae intellectua¬lis ex intimis naturae suae desideriis appetens est ut illuminata turris edoctus, quando id, quod appetit, scit unum esse, quod non reperi¬tur in divisa pluralitate, licet sine ipso nihil esse possit. Quasi si vivus oculus velit veritatem vitae suae quaerere, ut sciat, ubi vere vivat, non debet se oculus ad aliquod membrorum corporis con¬vertere, quasi ab illo vitam habeat, quoniam nul¬lum tale est causa seu ratio vitae eius, quamvis sibi persuadere membra videantur se vitam dare, puta manus, quae cibum ministrant, et stoma¬chus, qui decoquit, et os et dentes et omnia alia membra, quae conspirare videntur, ut oculus vivat. Illa etenim omnia sic distincta membra viven¬tia non sunt vita vera oculi, sed veram vitam oculi suo modo participantia, quorum quodlibet vitam habet suo modo in assimilatione vitae fontalis, ad quam sunt conversa et in qua quie¬scunt, cui omnia serviunt. Vivunt enim illa cum oculo una vita, quae est anima. Quare oculus, quando in illis pluribus aestimaret fontem vitae suae esse, et reperiret turbari in ipsis vitam; turbaretur in corruptibili¬bus aestimasse veritatem vitae suae. Unde, cum videt manum in vita deficere, quia arescit, et nihilominus se adhuc vivere, scit vitam membrorum ab una veriori vita dependere, quae non deficit in sua veritate, etiamsi membrum de¬ficiat. Ad vitam igitur unam, cuius participatione omnis vita membrorum est id, quod est, tam¬quam ad unicam et necessariam causam omni¬um viventium membrorum se convertit, puta ad animam ipsam – et eam ut ‹optimam eligit par¬tem› – tamquam ad veritatem vitae suae, et eam colit et amat ut fontem vitae suae. Et ‹non auferetur› vita ab oculo, quamdiu oculus in unitate vitae animae remanet unitus. Et tunc videt, quo modo membra viva, ut viva manus, stomachus etc., ad serviendum vitae suae hoc habent, quod sunt viva non conferen¬do vitam. Intellectus in homine quasi Deus in mundo exsistit. Non est enim immersus, sed absolutus. Vocat omnia unus ipse intellectus ad se, ut vivant in unitate vitae eius. Sed eius unitas est immultiplicabilis. Omnia igi¬tur membra hominis suo modo eius vitam parti¬cipando vitam 128vb habent in assimilatione vitae eius. Aeque autem se communicat unitive vita ipsa intellectualis animae; sed in varia assimilatione re¬peritur in variis membris: aliter enim et obscuris¬sime in capillis et unguibus, aliter in manibus et aliquantulum clarius, adhuc clarius in oculis. Sic unum ipsum absolutum quoad omnia huius mundi se habet membra, quorum quodlibet suo modo unum est in assimilatione unius absoluti. Et sicut unus intellectus in sua unitate compli¬cat omnia suo modo uniter, hoc est intellectuali¬ter, sic unum absolutum omnia uniter absolute. Et sicut ab explicatis per intellectum unitive ducimur ad complicationem, ut unitatem intellec¬tus attingere aliquantulum valeamus, sic de unita¬tibus multis unitive elevamur ad unum absolutum, ut sic ad ‹unum necessarium› perveniamus, quod ex eo optimum, quia unum superexaltatum. Boni enim est ad se vocare et bonificare, quia unum, cuius est unire optimum, est unum ab¬solutum praecise atque supreme seu optime as¬similatum. Si igitur Maria Magdalena «sedens secus pe¬des» Jesu ex auditu verborum eius pervenit ad electionem optimi suo modo, scilicet uti Maria Magdalena, o quam excellenter tunc elevata vir¬go Maria super omnes caelos ad electionem op¬timi perducta est, quae meruit esse mater Jesu et Verbi et Lucis et Rationis et Veritatis! O quam alte super omnes intellectuales visio¬nes ipsa unum illud invisibile vidit, et quam sano palato unum fontem vitae gustavit! Si David ad hoc elevatus est, ut diceret: «Gu¬state et videte, quoniam suavis est Dominus!», merito ipsa quanto altior omnibus prophetis, tanto perfectius vidit et gustavit ipsum, apud quem est fons boni, qui solus est hoc unum ‹bonum, quod omnia appetunt›. Elegit igitur ipsa hanc «optimam partem, quae non auferetur ab ea», quoniam eligere est unire. Unita est igitur vis electiva Mariae, scilicet intellectualis spiritus, optimo. Non potest igitur averti anima ab optimo per se eligibili, quod est causa electionis eius. Si ‹omnia bonum naturaliter appetunt›, tunc, quando intellectus intellectualiter optimum ele¬git, non potest umquam non eligere ipsum. Tunc autem intellectualiter eligit, quando ip¬sum intellectualiter praegustavit esse «unum ne¬cessarium». Et venit hic gustus ex administratione refec¬tionis vitae spiritus, quae fit illuminatione Verbi Dei, quod illuminat, uti Maria Magdalena sedens audiendo verbum Jesu illuminabatur. Unde, quamvis ‹multae filiae› 129ra seu animae ra¬tionales illuminatae verbo vitae via electionis op¬timi ‹divitias congregassent›, sola illa ‹illuminatis¬sima turris›, Maria, «theotocos», ‹supergressa est universas›, ut merito sibi illud in excellentia con¬veniat, de quo evangelium dicit, quod adepta est peccatrix Maria Magdalena. Et hoc de primo. PARS SECUNDA De vita activa et contemplativa, quam Maria perfectissime adepta est Potest secundo loco sancti evangelii lectio intellegi, ut exprimat omnis Christiani vitale ex¬ercitium, et hoc tali aut simili scilicet modo. Nam cum Jesus in hunc mundum quasi ‹in quoddam castellum› universi intrasset, in domo castelli receptus est, scilicet ecclesia, quae domus eius dicitur. Et in ipsa domo, ubi receptus est Jesus, duae sunt sorores exercitia Christiani hominis desi¬gnantia; quae licet sint diversa, sunt tamen duarum sororum in eadem domo: unum est exercitium circa caritatem proximi, aliud circa caritatem Dei. Circa caritatem proximi exercitium est in Martha figuratum, quae recepit Jesum et ‹circa frequens ministerium satagebat›. Unde opera, quae exhibemus Christo, quem pascimus, potamus, visitamus, et in proximo, sunt opera Christianorum Deo grata, quia opera misericordiae propter Christum in caritate pro¬ximo exhibita. Sed habent turbationem plurimam, quia non semper adest pronitas animi in ministerio, vel ex debilitate carnis vel defectu rerum ministranda¬rum vel <propter> importunitatem et inoboedi¬entiam eorum, quibus ministrandum est, aut aliis multis impedimentis, quae turbationem saepe in¬gerunt, sicut sunt corporales fatigae, lassitudo, tepiditas etc. Est tamen haec vita Deo grata et meritoria multum, quanto maiorem habuerit ipse operans caritatem; et esse debet vita eorum, qui ut Chri¬stiani proficere volunt. Oportet enim secundum Gregorium, quod Christiani in campo actionum per opera miseri¬cordiae corporalia et spiritualia se probent et per talia exercitia sancta ‹circa frequens ministerium› Christi ‹satagant›, ut sic ad habitum christiformem, qui est humilitas et cordis mititas, perveniant, ut possint turbationibus evictis et adversitatibus confractis ad ‹unum necessarium› et optimum se penitus convertere. Est deinde vita, quae hanc sequitur, Deo sim¬pliciter per deiformem caritatem adhaerere, puta post labores activae vitae, ubi per exercitia iusta domavit carnem et de beneficiis sibi a Deo col¬latis in caritate se misericordem proximo fecit, ut sic in ipso nec avaritia nec superbia 129rb nec lu¬xuria nec gula nec acedia nec ira nec invidia lo¬cum habeat, sed sola humilitas pervenire ad sab¬batum requiei, in hoc saeculo ‹vacare› scilicet ‹et videre›, quoniam «suavis est Dominus». Tunc enim iam assuefactus in dulcedine sanc¬tarum orationum et cordis compunctione mundi negotiis evacuatis in sola Dei dilectione mentis oculo intendit gaudium felicitatis magno desi¬derii ardore praegustando et se sublimiter, quan¬tum divino dono conceditur, ad ipsum in mentis excessu elevando. Haec est ‹optima pars› vitae Christianae, ‹quae non auferetur›. Nam hic incipitur et in aeternita¬te perficitur. Hic autem incipitur sedendo et meditando circa pedes Jesu in humilitate ipsius Jesu; quo modo hunc mundum intravit et in eo ambula¬vit, meditando non perfunctorie, sed formam illam induendo et verbum ipsius in aure cordis recipiendo. Verbum autem ex capite divinitatis emanans non huius mundi est, sed alterius, ut sic contem¬plator inflammatus desiderio felicitatis totam su¬am ponat conversationem in caelestibus. Tunc enim, cum sic ad caelestia toto nisu aspirat ex calore caritatis, ‹cor dilatatur›, et Deus testimonio conscientiae adesse sentitur et spiri¬tualiter videtur oculo animae, qui est intellectus. Ubi enim ardenter desideratur, adest, et ibi ‹mansionem facit› et ‹in sanctas illas animas se transfert›. Oritur ex hac dulci visitatione, qua sic quasi fulgor momentaneus se adesse ostendit, ‹men¬tis sublevatio› et inter bracchia amati incipit aliquantulum consopiri, ut non solum delecta¬biliter, sed tenaciter sibi adhaereat, ut quasi vi quadam ab omnium visibilium sensu et me¬moria abstrahatur et paene suimet obliviscatur; iuxta illud Canticum: «Ego dormio, et cor meum vigilat», similis soporanti nundum dor¬mienti. Et hic amor Dei cum intellegentia conditus ‹inebriat mentem› et abstractam ab exterioribus Deo suo conglutinat. Et quanto amor validior et intellegentia luci¬dior, tanto validius in se mentem rapit, quous¬que omnia tandem, quae sub Deo sunt, abiciat et persistat quasi in corusco lumine. Sensus enim per se pauca potest vix tenuiter cogitare. Sublevatus afflatu superni luminis tanto plura simul intuetur, quanto supra se sublimius elevatur. Et quia ‹corpus 129va aggravat et deprimit sensum› et huius mundi occupationes revocant animam ad se ipsam, hinc cum Paulo clamat: «infelix ego homo! Quis me liberabit de corpore mortis huius?» Statim enim relabitur ad inferiora anima contemplans et pascitur ex memoria eorum, quae vidit suaviter. Sic devoti viri de incircumscripto lumine furtim aliquid et tenuiter attingunt et redeunt ad suas tenebras suspirando secundum sanc¬tum Gregorium. Et in hoc gradu diversae species devotionis se manifestant, scilicet iubi¬lus, ebrietas spiritus, liquefactio et spiritalis iu¬cunditas. Deinde pervenitur ad ‹mentis alienationem›, modo prae magnitudine devotionis, modo prae magnitudine admirationis, modo prae magnitu¬dine exsultationis, ut semet ipsam mens hominis non capiat, sed supra semet ipsam elevata in alienationem transeat. Flamma enim, quae excrevit ultra humanum modum, hominis mentem ut ceram resolvit, sic¬ut excellens lumen obfuscat visum; et saepe stu¬pore supernae pulchritudinis alienatur magnitu¬dine exsultationis, quando degustat intima su¬pernae suavitatis, et in alienationem mentis tri¬pudii nimietate ducitur. Et quamdiu haec in nobis non sentimus, minus diligimus, cum ista ex ferventi dilectione eveniant. Et possunt hii gradus contemplationis notari ex evangelio, quia gradus infimus dilatationis no¬tatur in sessione circa pedes Jesu. Caritas enim hoc egit, ut sederet et se aptaret ad susceptio¬nem verbi amati. Secundus gradus sublevationis mentis notatur in eo, quod mens ‹verbo vitae› pascebatur et sur¬sum elevabatur, ut videret veram vitam. Tertius gradus alienationis in electione notatur ipsius optimi. Transivit enim mens, cui ostensa fuit vita superna, in alienationem sui optimam vitam illam eligendo. Sed inter omnes homines Maria «theotocos» tam in activa quam contemplativa ‹optimam par¬tem› habuit. Ipsa enim sanctissima fuit, quia tabernaculum Altissimo sanctificatum. Unde fuit ipsa vera Martha, quae in domo sua Dei Verbum hospi¬tavit et ‹circa frequens ministerium eius satage¬bat› et misericordiae opera in summo exercuit. Nam cum gradus habeant illa opera ex maio¬ri caritate, vel quia magis 129vb indigenti vel magis digno indigenti, vel ex maiori effectu impenso, vel ex magis necessario et minus superfluo, haec omnia in summo in Maria virgine concur¬rebant; quia in ipsa maxima caritas omnium creaturarum maxime indigenti tribuit, quia nemo inter viatores pauperior Jesu dignissimo pauperi tribuit, quia nemo dignior mendicus quam Jesus. Nam opus misericordiae maius est, si fit epi¬scopo quam laico aeque indigentibus. Hinc maximum, quod Deo maximum effectum mi¬sericordiae impendit, quia pro bonis miseris captivis dedit Deum «in pretium», famelicis in viaticum, laborantibus «in praemium», infirmis in medicamentum. Et cum ipso dedit regna caelorum. Non fecit opera misericordiae de superfluo, sed de necessario: Filio suo pauperrimo et per¬egrino de propriis sanguinibus tunicam polymi¬tam fecit, in gremio uteri sui hospitavit, de pro¬prio corpore cibavit et lactavit. Fuitque ipsa Maria contemplans in omni ex¬cellentia, de qua dilectus in Canticis dicere vi¬detur: «Quae est ista, quae ascendit per deser¬tum?» etc.; et: «Quae est ista, quae progreditur quasi aurora consurgens?» etc. Et: «Quae est ista, quae ascendit de deserto deliciarum affluens eni¬xa super dilectum?» Nam cum ipsa intellectuali gustu suavitatem ipsius Unius prae omnibus mortalibus profundi¬us atque lucidius gustasset, omnem contempla¬tionem «supergressa est». Deus enim non potest nisi maxime diligi, quando maxime attingitur intellectu. Alii homi¬nes, etsi aliquando in raptu salivam a capite di¬vinitatis in os descendentem degustent, non pot¬est tamen venter deglutire, quia mens distenta est sollicitudinibus et per memoriam phantas¬matibus est obnubilata, non redit ad se, quia concupiscentiis illecta; et non revertitur ad se per salutis aeternae desiderium. Et si revertitur cum difficultate multa, hoc fit, cum non recte et plene prius gustavit dul¬cedinem Domini, ut de hoc Gregorius in Moralibus. Sed beata Maria plene gustavit et aeterno de¬siderio absque fastidio accensa continue plus esuriit et sitivit apprehensionem tanti boni in aeterno amplexu. Hinc semper crevit. Et sic op¬tima pars numquam fuit ab ea ablata. Et hoc de secundo. PARS TERTIA De felicitate peregrinationis, quae est finis intellectualis nostrae naturae Potest et tertio evangelium intellegi, quo mo¬do Jesus nobis aperit, quid post hanc 130ra vitam exspectare debemus, ut sic secundum thematis verba triplex intellectus pro nunc nobis sufficiat, licet alii multi dari possint. Nam dicitur in themate «Maria», cuius inter¬pretatio est «illuminatio», ut sic illuminationem inquirentis intellectus hauriamus, sicut in prima parte tetigimus. Dicitur deinde: «optimam partem elegit», ut hauriamus, quid affectui christiformi debet esse eligibilius, et hanc in secunda tetigimus. Additur ultimo: «quae non auferetur ab ea», et secundum hoc haurire debemus, quis erit finis peregrinationis animae nostrae secundum poten¬tias suas, intellectum scilicet affectum, de qua nunc parum subiungamus. Unde primo habemus, quo modo opera misericordiae, quae multam turbationem ha¬bent, non reperiuntur in regno alterius mundi, quod est regnum pacis; ibi enim nemo est in¬digens. Quapropter omnia opera, quae fieri possunt in hoc mundo, quantumcumque sint laudabilia, non durant, sed cessant. Et propter illa nequa¬quam datur pax aeterna, cum ipsa opera nihil aeterni habeant. Sed sola caritas, cuius opera sunt signa, illa est, quae non excidit neque deficit, quando ope¬ra deficiunt, sed est eiusdem regionis, cuius est anima immortalis, quam non deserit, quia in ipsa est anima radicata. Sicut enim vita animae praestat vitam homini et vita hominis est radicata in vita animae, sic caritas est vita animae. Et vita animae ratio¬nalis, ut rationalis est, in caritate est radicata. Caritas autem est vis uniens affectum animae cum vita sua, quae est ipsum unum, verum et bonum, sicut vita sensibilis corporis in unione cum anima sensibili, quod quidem vinculum amor dicitur, consistit. Unde impotentia ad ope¬ra caritatis non impedit unionem animae ad vi¬tam suam. Qui vero vult caritatem adipisci, necesse est, quod sciat, ubi vitam animae quaerere debet, quia si ipsam reperire poterit, non potest nisi amare eam. Et hinc nos docet evangelium, quo modo non est nisi «unum necessarium», ut omnia id sint, quod sunt aut appetunt. Quo cognito, si id eligitur, hoc fit amore et voluntate amante. Tunc eligens ei unitur et num¬quam ab eo suo optimo electo separabitur. Scimus igitur ex hoc evangelio animam, quae se ad «unum necessarium» eligendo non conver¬tit, sed ad alia quaecumque ⌈quod illa⌉ numquam in pace ⌈erit⌉. Omnia enim, quae praeter unum elegerit, non possunt 130rb ei vitam quietam praestare, cum non habeant dare. Solum unus est fons vitae, qui dare potest affluenter. Auferetur autem omne id, quod eligitur praeter «unum necessarium». Et hoc est mori ipsi animae amanti, quando aufertur amatum, sicut est mori visui videnti, quando obiectum visibile aufertur. Tunc enim nihil videt, non quod caecatus sit oculus, sed quia desiit sibi visibile; sicut non de¬sinit appetere cibum stomachus, quando aufer¬tur cibus, sed magis cruciatur, cum plus esuriat et minus habeat. Sic absentia seu aversio a vero est mors intel¬lectus, quia non habet, unde pascatur. Sic igitur secundum ardorem caritatis iungi¬tur anima vitae suae, quae «non auferetur ab ea», cum sit perennis fons vitae. Cum autem secundum gradus caritatis asse¬quatur anima felicitatem, satis per se constat Mariam virginem felicitatem super omnes spi¬ritus assecutam. Ipsa enim Deo per angelum attestante plenam gratiam assecuta fuit in par¬ticipatione altissima absolutae plenitudinis Ver¬bi in ea incarnati. Et hac ratione procedunt Sancti laudes eius decantantes. Arguit sic Hieronymus ad Pau¬lam et Eustochium scribens: «Si aliqui sancti assecuti fuerunt gratiam, ut hymnidicis angelicis choris cum triumpho veherentur ad patriam caelestem, Mariae tale consortium non defuit, quam – “terribilis ut castrorum acies ordinata” – caelestium spirituum ⌈multitudo⌉ in caeli palati¬um introduxisse credendum est». Sic arguit Albertus privilegia aliorum sanc¬torum enarrando: qui praesciverunt mortem, ut Martinus, qui sine dolore obierunt, ut Johannes, qui statim assumpti in gloriam, qui ‹non viderunt corruptionem› etc. ‹Archa testamenti de lignis Sechem› fuit, quae non corrumpuntur, «in qua manna» etc., quae Mariam figurat, quam vidit Johannes in Apoca¬lypsi in caelo etc. Unde, sicut David induxit archam cum trium¬pho, ita et credendum est Christum induxisse archam requiei suae secundum illud: «Surge in requiem! Tu et archa sanctificationis tuae». Si sancti coronas et aureolas consecuti sunt etc., in omnibus ipsa est super omnes exaltata! Et Johannes in Apocalypsi hoc «signum ma¬gnum» vidit «in caelo»: ‹mulierem amictam sole habentem lunam sub pedibus, coronatam› etc. Hic adiciatur dulcis contemplatio de morte et ascensu Mariae per choros angelorum, usquequo regina astaret «a dextris in vestitu deaurato» glo¬riae aeternae, ad quam sua prece nos perducat Christus, eius filius semper benedictus.