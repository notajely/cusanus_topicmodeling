159rb «Membra vestra templum sunt Spiritus Sanc¬ti», I Corinthiorum 6. Paulus praedicaverat Corinthis in Achaia evangelium quo modo Christus mortuus pro peccatis sepultus est et resurrexit secundum scripturas, ut I Corinthiorum 15, et quod ipse sit Filius Dei, Actuum 9. Disserebat autem testifi¬cando ex scripturis de Christo per Moysen et prophetas 159va traditis Christum tunc venturum Dei Filium sic nos salvare debere per mortem, nihil extra dicens quam quae prophetae locuti sunt futura, Actuum 26. Et illud est testimonium om¬nium apostolorum, Actuum 10. Corinthis vero post fidem ab eo receptam aliquotiens scripsit. Nam ante istam videtur eis scripsisse epistulam, ut I Corinthiorum 5 legitur: «Scripsi vobis per epistulam, ne commisceamini fornicariis.» Et ob dubia exorta inter eos, quae ei in scriptis mise¬rant, ut I Corinthiorum 7, et alia, quae audivit fieri per Timotheum, hanc epistulam scripsit, ex qua thema sumpsimus. Et post istam iterum scripsit aliam per Titum. Ex principio huius epistulae notare habemus ecclesiam Corinthiorum esse sanctam «cum om¬nibus, qui invocant nomen Domini nostri Iesu Christi». Unde trahere debemus hanc ecclesiam Brixinensem esse similiter sanctificatam cum uni¬versa ecclesia catholica, ubi invocatur nomen Iesu. Secundo elicere possumus, quod quia in illa ecclesia fuit confirmatum testimonium quod Paulus produxit de Iesu, ideo ‹in omnibus divites facti fuerunt in illo in omni verbo et omni sci¬entia›. Ita in omni fideli secundum gradum con¬firmationis testimonii est fides, quae efficit fide¬lem divitem in omni verbo et scientia. Qui enim testimonium in supremo gradu confirmatum re¬cipit omnia quae scripta sunt non nisi ad no¬stram salutem scripta esse et Iesum Dei Filium esse salvatorem, ille est ‹dives in verbo et omnia scientia›, quia omnis scriptura sibi servit sicut Paulo, dum annuntiaret Christum, omnis scrip¬tura servivit, Actuum 17. Tertio eliciamus quod hoc testimonium non potest probari per aliud testimonium, sed neces¬sario debet simpliciter capi tamquam verum et indubitatum. Et non capitur nisi ab hiis, qui ad hoc vocati sunt seu praeordinati. Ideo pereunti¬bus praedicare Filium Dei crucifixum nos vivi¬ficare, quia resurrexit, et nos a Deo Patre in eius societatem vocati sumus, est Iudaeis scandalum, nisi signo confirmetur, et Graecis stultitia, nisi ratione ostendatur. Nam modus quo modo hoc fieri possit non potest tradi, cum modi divini sint sine modo per hominem attingibili. Quis enim capere posset modum quo modo ex nihilo creatus est mundus et quo modo virgo sit mater et mortale fiat im¬mortale? In hiis omnibus est necesse quod testi¬monium simpliciter capiatur et modus cre159vbdatur Dei virtus. Oportet quod qui ad sapientiam seu apprehensionem vitae, quae consistit in cogita¬tione Dei, pertingere cupit, stultus fiat, ut sic sapiens esse possit, et omnem humanam sapien¬tiam perdere, quae inflat et resistit simplicitati fidei, sine qua impossibile est pertingere ad sa¬pientiam. Quoad mundanam philosophiam ille stultus est qui credit id, quod nulla ratione pro¬batur. Secundum divinam sapientiam ille stultus est, qui credit quod divina possint humana ratio¬ne capi. Unde quia homo per sapientiam suam non potuit usque in divinam sapientiam, quae est co¬gnitio Dei et salus aeterna, pervenire, «placuit Deo per stultitiam praedicationis homines salvos facere», et ‹elegit Deus infirma mundi, ut con¬fundat fortia›. Nonne omnes sapientes huius mundi fuerunt confusi, quando non poterant re¬sistere sapientiae et spiritui eorum pauperum, qui evangelizabant? Sic et potentes et nobiles confusi manserunt et victi, quando pauperes eis et eorum potentiae usque ad mortem non ce¬debant, ‹ne in conspectu eius glorietur omnis caro›. Et ‹factus est Christus sapientia nobis a Deo et iustitia et sanctificatio et redemptio, ut qui gloriatur, in Domino glorietur›. Quarto eliciamus ex secundo capitulo quod fides non est ex persuasione humanae sapienti¬ae, sed ostensione spiritus et virtutis Dei, quia ‹nec oculus vidit nec auris audivit, nec in cor hominis ascendit quae praeparavit Deus diligen¬tibus se›. Ideo ex sola revelatione spiritus Dei est, qui solum scit quae Dei sunt, sicut solus spiritus hominis scit quae in homine sunt. De¬scendit autem in spiritum nostrum qui ‹omnia etiam profunda Dei scrutatur›. Locuti sunt igitur apostoli «in doctrina spiritus» et virtutis Dei «spiritualibus spiritualia comparantes». «Animalis autem homo illa non percipit, quae sunt spiritus Dei. Stultitia est enim illi, et non potest intelli¬gere.» Sic nota fidelem recipere spiritum non hu¬ius mundi sed Dei, in quo scit ea, quae nobis a Deo donata sunt. Alibi Paulus inter spiritum et mentem ponit differentiam, scilicet quod dum oramus spiritu, sumus supra mentem. Capit enim mentem pro intelligentia. Petimus enim spiritu, et nescimus in nostra mente quid petamus. Desiderium spi¬ritus per fidem elevatur, ut petat quae mens non 160ra capit. Ideo illa, quae spiritus Dei inspirat, non sunt per mentem seu intelligentiam attingibilia. Quare nec persuasibilia per rationem seu osten¬sibilia aliter quam per virtutem Dei. Ostensio spiritus est in virtute, ut quando Christus con¬vertit naturas et fecit idiotas evangelistas et do¬cuit spiritum per fidem illa posse; et hic spiritus miras virtutes in apostolis et fidelibus operatus est et continue operatur. Quinto eliciamus quod inter perfectos fide¬les loqui possumus de sapientia in mysterio abscondita ante saecula, quam nemo principum huius mundi novit, ut quando reddimus ratio¬nem fidei et abscondita mysteria in signis sa¬cramentalibus enodamus, et Iesum sapientiam Patris in scripturis absconditum revelamus et mysticam theologiam explanamus, quae ab im¬perfectis abscondimus, prout et Dionysius Areopagita, qui mysticam theologiam a Pau¬lo habuit, Timotheo scribens abscondi iubet, et Christus ad perfectos apostolos dicit: «Vobis datum est nosse etc., ceteris autem in parabo¬lis.» Ita Paulus hic in tertio capitulo dicit, quod Corinthis imperfectis non potuit nisi ut carnalibus loqui. Ponit autem regulam, ut cognoscamus qui carnales et qui spirituales et perfecti; et dicit quod carnales ambulant secundum hominem, quia ea faciunt quae communiter homines faci¬unt huius mundi, puta rixantur, contendunt, se dividunt, scisma faciunt et huiusmodi. Scismatici autem quia violant templum Domini sanctum, in quo est spiritus Dei, ideo ut violatores disper¬dentur a Deo. Ecclesia fidelium est templum Dei sanctum, in quo est spiritus Dei, qui habitat in eo. Sexto eliciamus ex fine tertii capituli, quod fidelibus omnia subsunt, ‹sive mundus sive vita sive mors sive Paulus sive Apollo sive Cephe›, ex eo quia ipsi subsunt Christo sicut Christus Deo. Fideles igitur a nullo nisi a Christo quic¬quam recognoscere debent, nec in alio nisi in Christo gloriari debent. Omnes enim ministri Christi, qui solus dominus et magister. Et vide¬tur textus esse, quod Cephe seu papa veraciter est servus servorum Christi, et est propter fide¬les ut minister Christi et non dominus ecclesiae. Et quisque fidelis potest dicere papam esse su¬um, quia minister corporis Christi, cuius fidelis est membrum. Unde subdit quarto capitulo: «Sic nos existi¬met 160rb homo ut ministros Christi et dispensatores ministeriorum Dei. Hic quaeritur inter dispen¬satores, ut fidelis quis inveniatur.» Sed donec ve¬niat Dominus et secreta cordium revelantur, non est iudicandum. Tunc enim laudem habebit qui fideliter ministravit. Ex quo nota quod ecclesia non iudicat pontificem suum, sed remittitur iu¬dicium Christo. Septimo eliciamus quod praesumptio facit scismata. Ideo qui videtur sibi ipsi aliquid et sa¬piens esse, stultus fiat, ut fiat sapiens. Spiritus praesumptionis, qui scisma facit, est ille divisor, qui adversatur Christo spiritus malignus. Unde ‹in animam malivolam non intrabit spiritus sapi¬entiae›. Ob hoc contra praesumptionis spiritum habuit Christus bellum, qui est in hypocritis pha¬risaeis et superbia inflatis. Spiritus enim humili¬tatis Christi, spiritus scilicet fidei non habet lo¬cum ubi est spiritus Sathan, sed necesse est quod ille expellatur. Quantum autem praesump¬tio sit damnabilis, introducit quo modo Christus apostolos voluit esse novissimos et omnium in¬fimos, qui et stulti habiti sunt propter Christum et ‹tamquam purgamentum huius mundi› et ‹per¬ipsima› etc. Praesumptuosi gloriantur in sermone et carent virtute. Sed ‹regnum Dei non est in sermone sed in virtute›. Octavo eliciamus ex quinto capitulo, quod publicum fornicarium etiam si defendatur a praesumptuosis non debemus pati in ecclesia fi¬delium, sed per excommunicationem tradere Sa¬thanae modo quo Paulus, qui licet ‹absens cor¬pore, spiritu tamen praesens› congregatis in unum fidelibus tradidit Corinthum fornicatorem «Sathanae in interitum carnis», ut spiritus salvus fieret. Nota quod absens corpore est praesens spiritu et non iudicat ut absens sed ut praesens. Iubet autem expurgare vetus fermentum etc., quia modicum fermenti corrumpit massam. Fuit in concilio apostolorum statutum, quod a for¬nicatione et immolatis idolis esset abstinendum. Declarat, quod fornicatores et alii peccatores, scilicet avari, rapaces, idolis servientes, maledici, ebriosi et adulteri si sunt de fratribus seu fideli¬bus, debent extra communionem poni, et cum ipsis non debemus cibum sumere. Si non est fidelis, Dei iudicio est dimittendus. Nono eliciamus ex sexto capitulo, quod qui putat fornicatores, adulteros, rapaces etc. 160va re¬gnum Dei possidere, hic errat. Quantum autem peccet fornicator, declarat. Nam corpora fideli¬um sunt membra Christi et templum Spiritus Sancti. Et qui fornicatur, in proprium corpus peccat. «Qui enim adhaeret meretrici, unum cor¬pus efficitur» cum ea. Facere igitur non debemus membra Christi membra meretricis. Corpus et¬iam non est nostrum, sed Christi, qui emit pretio magno. Quo modo ergo faciemus ipsum esse meretricis? Unde cum sit Christi, ideo Christum portare debemus et glorificare in corpore nostro. Decimo eliciamus ex septimo capitulo matri¬monium datum in remedium peccati, et quo modo se habere debent in matrimonio, et quare bonum sit christiano continere, ut non sit divi¬sus, sed totaliter Deo datus. Et quia circa matri¬monium et virginitatem et viduitatem dat consilia, concludit quod haec consilia sint ex Deo dicens: ‹puto me spiritum Dei habere›. Undecimo eliciamus ex octavo capitulo, quod scientia sine caritate est inflativa et ideo ‹qui existimat se aliquid scire, nundum cognovit quo modo oporteat eum scire. Sed si quis diligit Deum, hic cognitus est ab eo›. Unde patet, quod inflatus non habet modum quemadmodum oporteat eum scire, quia modus est, ut diligat Deum. Nonne quaerentes scire diligunt verita¬tem, quam quaerunt? Si autem ipsam diligis quam quaeris, diligis quod ignoras, et non igno¬ras quia quaeris. Unde ama veritatem ex toto corde, tunc fugis mendacium et falsum et omne peccatum, et invenies Deum, quem diligit anima tua. Deus enim veritas est. Modus igitur appre¬hendendi scientiam veritatis seu apprehendendi Deum mente intelligentiae est accedere ipsum spiritu desiderii seu amoris. Dum dicitur quod nihil incognitum amatur, verum est, nisi coinci¬dant verum et bonum. Caritas enim, quae Deus est, quantum diligitur tantum intelligitur et quan¬tum diligitur tantum cognoscitur a caritate et tantum cognoscit diligens quantum diligit. Ideo nota coincidentiam. Duodecimo eliciamus quo modo ad instar Pauli apostolicum praedicatorem etiam a licitis expedit abstinere inquantum hoc servit evange¬lio et quaestus valde obest aedificationi. Et at¬tende quia dicit: «Bonum est mihi magis mori quam <ut> gloriam meam quis evacuet», et 160vb quo modo «omnibus omnia factus sit», ut omnes lu¬crifaceret, et quod praedicator debet in se osten¬dere id quod praedicat, uti Paulus, qui castigavit corpus suum etc. Decimo tertio eliciamus quod, licet patres sub nube et in mari baptisati et eandem escam spiritualem et potum spiritualem consequente eos petra, quae erat Christus, sumpsissent, ta¬men non manserunt omnes in caritate Dei. Ideo plures plagas in deserto habuerunt. Haec «ad no¬stram doctrinam scripta sunt» etc., quia non de¬bemus praesumere quamvis fidem recepimus, quod Deo placeamus, nisi mandata eius servemus. Decimo quarto eliciamus ex ⌈decimo⌉ capi¬tulo causam cur discooperto capite viri orant et mulieres velato, et quo modo dominica coena manducanda.