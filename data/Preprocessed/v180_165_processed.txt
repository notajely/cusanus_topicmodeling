Cod. Vat. Lat. 1245 fol.56rb «Caelum et terra transibunt, verba autem mea non transibunt.» In evangelio. Possumus evangelium intelligere quod re¬gnum Dei non veniet nisi destructo regno mun¬di. Nam «princeps huius mundi» est princeps tenebrarum quem necesse est expelli. Tenebrae enim nisi cedant non veniet lux. Docet nos Jesus quod quando «caelum et ter¬ra», hoc est omnia quae oculis visibilia sunt, transire debent tunc initium fit per «signa in sole et luna et stellis» superius et inferius ‹in terra›, scilicet «pressura gentium» et ‹confusio sonitus ex fluctibus maris›, «arescentibus hominibus prae timore et exspectatione quae supervenient universo orbi; nam virtutes caelorum movebun¬tur» etc. «Et tunc videbunt Filium hominis ve¬nientem in nubibus cum potestate magna et ma¬iestate» etc. Si recte intelligitur tunc Christus docet nos quod quando viderimus ordinem perverti in mo¬tu, scilicet aetheris, aeris, aquae et terrae, ita quod confusio incipit oriri ubi fuit ordo, tunc finis oritur mundi. Nam pax est ordo quia sine ordine non potest esse pax et unitas. Ordo enim nectit diversa, quando Cod. Vat. Lat. 1245 fol.56va in gradu suo contentan¬tur. Sed ubi pervertitur ordo, ibi divisio; ubi divi¬sio, sequitur desolatio ut alibi ait: ‹Omne regnum in se divisum desolabitur›, etiam satanicum ut ex intentione ipse Christus ibi loquebatur. Unde regnum huius sensibilis mundi subsistit in ordine universi qui ordo cuilibet rei distribuit suam naturam quem sequitur ‹numerus, pondus et mensura›. ‹Natura autem est principium mo¬tus rei, in qua est›, sicut natura humana in ho¬mine movet omnia quae hominis sunt humani¬ter. Nam natura est motus intrinsecus, sicut ars motus extrinsecus. Vis illa quae ex semine hom¬inem efficit et addit sibi ‹numerum› membro¬rum, ‹pondus et mensuram› et cuncta quae ho¬minis sunt ordinat natura est. Et vis quae ex lignis facit arcam ars est. Unde quando natura quae est in caelo et terra et cunctis aliis quae sunt de regno sensibilis mundi, incipit deficere in ordine et motu et er¬rare quia intelligentia ipsam deserit tunc species, cosmos seu pulchritudo deficiunt, sicut in mon¬stris videmus quae carent pulchritudine specie¬rum quia natura deficit ob rebellionem inoboe¬dientis materiae vel eius defectum. Mundus igitur deficiet sicut homo. Nam or¬dine et harmonia deficiente, discrasia superveni¬ente, dissolvitur. Primo autem ‹in sole, luna et stellis› oriuntur «signa». Homo est ut microcosmos. In eo est sol, luna, stellae, caelum, terra, mare etc. Vis solaris quae est vis vivificativa, est in me¬dio hominis sicut sol in medio planetarum, sci¬licet in corde quae praestat vitam et est fons vitae, sicut solaris virtus fons est omnium quae generantur. Et sicut sol habet cor, ita luna habet cerebrum et quilibet planetarum membrum et proprium motum. Si igitur motus spiritus vitalis cordis exit ordinem naturalem quia vel minus velox vel minus tardus, rumpitur harmonia mo¬tuum stellarum in homine in suis membris for¬malibus, in quattuor humoribus, in terra, in mari, in aere et aethere, et oritur dissolutio. Unde medicus quando videt initia talia, scilicet confusionem in omnibus motibus naturalibus, dissolutionem praevidere potest uti Christus de ficulnea dicit. Sed Salvator dicit hac dissolutione sensibilis mundi perveniri ad Cod. Vat. Lat. 1245 fol.56vb redemptionem. Nam ‹la¬queo contrito liberamur›. Anima quae ad quie¬tem aeternam aspirat desiderat ‹corporis disso¬lutionem› ut possit ‹esse cum Christo›. Nam in mundo isto habet pressuram, in Christo vero pacem. Quando mundus debet innovari et aliam formam sumere, praecedit corruptio, sicut quan¬do ovum debet fieri pullus. Sic quando homo debet fieri filius Dei qui est ipse per fidem et in potentia ut pullus in ovo. Et attende quo modo Christus ex similitudine ficulneae docet nos quod regnum Dei est in comparatione ad istud sicut aestas ad hiemem, aestas scilicet fructifi¬cans. Nam in hoc mundo sicut ficulnea in hieme concipimus Christum per fidem, et in aestate seu alio mundo ex concepto humore virescimus et fructificamus. Et nota quia dicit: ‹Quando arbores ex se fructum producunt, tunc est aestas›, sicut arbor in hieme non producit ex se fructum, sed con¬cipit, neque videtur neque cognosci potest fruc¬tus in hieme sicut nec rosa in spinis. Neque ali¬cui ignoranti possibile videretur quod ostensa sibi spina diceretur in aestate ex illo sicco et as¬pero ligno et penitus deformi rosam pulchram vita vegetabili crescentem et suavissimos odores ex se spargentem oriri. Sic conceptus in spiritu hominis per fidem Christi fructus spiritus chri¬stiformis vitalis vita crescenti in vitam orietur. Unde nota quo modo Christus duo dicit, sci¬licet quod mundo sensibili et corruptibili ten¬dente ad occasum oritur signum redemptionis, sicut hieme ad finem tendente oritur signum fu¬turae aestatis. Per hoc intelligo quod sicut signa corruptionis praecedunt interitum mundi, stante generatione, sic etiam simul oriuntur signa ap¬propinquationis regni Dei, scilicet tunc spiritus fortificatur in fidelibus quia adventus Christi, qui erit visibilis in die iudicii, erit ‹in nubibus cum potestate et maiestate›, in nubibus scilicet illis quae volant ut nubes, in quibus occultatur Chri¬stus. Et hic adventus praecedit diem interitus mundi huius ut hic habetur. Sic enim dixit Chri¬stus: «Amen dico vobis, quia non praeteribit ge¬neratio haec, donec omnia fiant», omnia scilicet prius dicta, scilicet ‹signa in sole et luna et stellis, pressura gentium in terra› etc. Et illi «videbunt Filium hominis venientem in nubibus», et est adventus Cod. Vat. Lat. 1245 fol.57ra ille in nubibus ante adventum ad iu¬dicium prout etiam exponit Augustinus. Nam prius erit ‹unus pastor et unum ovile› antequam praetereat generatio, et hoc est quando Christus venit «cum potestate magna» descendendo de occultis caelorum ubi celatur et incognitus ma¬net in visibiles nubes seu doctores qui volant ut nubes qui spiritu vehuntur et humectant aridam ignorantium. Nam ‹quasi ros erit eloquium› eo¬rum etc. Adhuc de universitate humanae speciei ex¬ponitur hoc evangelium quoad solem, lunam, stellas etc., quae significant capita et rectores ho¬minum, in quibus signa, eclipses, errores in mo¬tibus et influentiis apparent iam et plus appare¬bunt. Unde ex dispositione illarum stellarum er¬raticarum posset quis futura praedicere, scilicet pressuras gentium etc., ut Henricus de Has¬sia Super Genesim et ut ait Ptolemaeus in Centiloquio. Ex secundis illis stellis iudicia peri¬turi mundi de proximo sumere poterimus. Ultimo ad thema. Et primo considerandum quo modo ait: «Caelum et terra transibunt.» Omne igitur quod visibile est transibit et est in¬stabile; sed verba Christi non transibunt. Nam cum veritas Domini sit permanens in saeculum saeculi, ideo et verba Christi quae sunt verba veritatis, non transibunt. Oportet autem quod intelligatur textus sic, quod citius caelum et terra transibunt, scilicet in nihil, quam verba veritatis transibunt quia ‹verbo Domini caeli firmantur›, ideo manet verbum Domini caelo dissoluto. Non enim dependet fir¬mitas verbi a caelo sed e converso. Sed licet cae¬lum et terra habeant in se instabilitatem quia ex se nihil sunt, et omne id quod ex nihilo est ad nihilum tendit, tamen in die illa erit ‹terra nova et caelum novum›, et in renovatione ‹veniet Fili¬us hominis› etc. Nam homo resurget incorrup¬tibilis et immortalis, et tamen ille idem qui mor¬talis. Quare habebit verum corpus ex veris ele¬mentis compactum ut prius, et oculos habebit illos quos habuit, sed omnia ‹induerunt immor¬talitatem›. Sicut homo renovatur per resurrectio¬nem, ita omnia, sine quibus homo hodie non est. Sed hodie ad esse hominis totum universum influit: caelum, terra et quae in eis sunt. Sic illa omnia, hoc est totum universum, necesse erit renovari homine ad immortalitatem translato. Sicut igitur homo transibit, ita ‹caelum et Cod. Vat. Lat. 1245 fol.57rb terra› et omnia. Solum igitur verbum, per quod omnia in esse prodierunt non transibit quia per ipsum omnia erunt nova. Hic attende quo modo omnia sunt in Verbo ut in conceptu Dei aeterno et permanente, et ex illo quasi ‹ex thesauro› Patris procedunt ‹nova et vetera›. Et nota quod qui hoc verbum ignorat, ille de veritate nihil capere potest. Propterea Aristoteles in multis erravit et signanter in ⌈XI⌉ Metaphysicae ubi probare nititur corrupti¬bile numquam transire in incorruptibile quia ge¬nere differunt et per consequens in principiis essentialibus. Si vidisset quo modo ex uno verbo omnia quod est principium visibilium omnium quae sunt temporalia, et invisibilium omnium quae aeterna, non sic dixisset. Nam Deus ‹sicut vult› ita res se habent quia est principium libe¬rum omnipotens etc. Potest enim ‹de lapidibus mortuis suscitare filios Abrahae› et ‹corruptibile induere incorruptionem› etc. Multa exempla transitus corruptibilis in incor¬ruptionem habemus: Metalla habent eadem principia et transeunt de maiori corruptione in minorem per digestionem longiorem usque in ultimam perfectionem quae est auri. Sic in ci¬neres resolvitur herba, et ex illis vi ignis vitrum solidum et clarum atque vix umquam amplius in cineres resolubile excitatur. Item nota quo modo in evangelio habemus de adventu Filii hominis in ‹maiestate et pote¬state magna›. Primo Verbum venit via creationis quando ra¬tio descendit in terram et Adam factus est in animam rationalem viventem, ex quo omnes ho¬mines filii Adae. Et hic adventus Verbi fuit ut Deus notus fieret ut Paulus Actuum 17 dicit. Deinde Verbum venit intimius in Filium ho¬minis quando se univit illi spiritui rationali qui est imago rationis seu Verbi Dei Patris. Et ille adventus est adventus Christi in carnem ut homo non procul haberet quaerere neque sur¬sum in caelo neque deorsum in infimo, neque lateraliter ultra mare etc. Deum, ad quem quae¬rendum creatus fuit, sed intra propriam speciem in sua natura reperiret ut Paulus ad Romanos exponit illud dictum Moysi etc. Et iste adventus non fuit nisi in humilitate et oboedientia, pietate et misericordia quia non nisi fide videri potuit, et ideo sic venit sicut fide percipi potuit veritas. Tertio: ‹Veniet in nubibus› quando apparebit ‹potestas› Christi tamquam in ‹maiestate› ut sibi omnia subiciat Cod. Vat. Lat. 1245 fol.57va devicto Antichristo, et fiat ‹unus pastor et unum ovile›. Quarto: Veniet ut terribilis iudex ‹separans agnos ab haedis› quando scilicet patienter ex¬spectavit et omnia fecit salva libertate arbitrii hominis. Et adhuc non sunt ad ipsum ‹conversi›. Tunc quia amplius nulla est spes reversionis post ‹indurationem cordis› et noluntatem voluntatis ‹intelligere› recusantis ut bene agat amplius non est differendum, sed boni a malis separandi. Quae quidem separatio est ex terribili iudicio Verbi. Agimus etiam hodie festum conceptionis Virginis Gloriosae quae quidem virgo cum esset praeordinata ante saecula ut ex ipsa reciperet Dei Filius naturam humanam, ut Dei Filius fie¬ret filius hominis, ita hodie concepta est ut di¬gnum ad hoc habitaculum fieret. Induere se de¬buit Deus humanitate Mariae. Quare humana natura Virginis digna facta est ab initio. Nam etsi ipsa concepta fuit «ex virili semine» via propa¬gationis ab Adam, et quantum ad suum initium indiguit liberatore quia in Adam omnes mori¬untur et in Christo omnes qui vivificantur vi¬vificantur, tamen sicut anima eius rationalis nullo tempore fuit antequam esset corpori unita, ita ipsa dum crearetur sanctificata fuit, quod etiam nullo tempore verum fuit dicere Virginem fuisse sub peccato. Secundum enim instans naturae ipsa ex Adam fuit uti omnes indigens gratia quam assecuta est quando po¬tuit. Sed non potuit nisi prius esset capax, hoc est post infusionem animae quae sola est capax gratiae. Gratia igitur affuit quando ipsa fuit ca¬pax eius. Ita ordine naturae prius fuit, uti omnes ex Adam, et assecuta est prius omnibus gratiam. Nam Johannes Baptista et Jeremias sanctificati in utero citius sanctificari potuerunt; Virgo autem non. Unde in instanti temporis quod sequitur instans naturae, post unionem animae et corporis non fuit aliquo perceptibili tempore sub peccato. «In umbra» enim et in animalitate ‹ex terreno Adam› nascimur quae quidem umbra in nobis non illuminatur actu per supervenientem radium rationis sive animam rationalem quoniam non nisi scintillam secum ducit in similitudine lucis intelligentiae, ex qua potest per Spiritum Sanc¬tum ignis accendi, ita quod est semen lucis Cod. Vat. Lat. 1245 fol.57vb et non lux, neque fiet lux si Spiritus Sanctus non insufflaverit, sicut de igne scintillari concepto in combustibili, in quo latitat quousque per spiri¬tum seu ventum in tempore excitetur ut ardeat. Verum si cum vehementi spiritu seu gratia, quod idem est, anima quae creando infunditur in te¬nebras adornaretur, sicut cum aer induitur radio lucidissimo solis, subito tenebrosam habitatio¬nem illuminat. Opera enim spiritus nesciunt mo¬ras cui subitaneo operi assimilatur illuminatio sensibilis. Nam sole in oriente exsistente sine mora radius illuminat occidentem. Sic arbitror animam conceptam in corpore praedisposito Mariae ornamentum recepisse a lumine ‹solis iu¬stitiae›, ita quod non mansit tenebra per aliquod tempus perceptibile originalis indispositionis. Nam aliquos fuisse sortitos animas lucidiores aliis ut de Salomone legimus propter gratiam ad¬iunctam non dubitamus. Quando enim Deus voluit Salomonem erigere in sapientissimum re¬gem, ad hunc finem meliorem aliis animam sor¬titus fuit. Ita de Moyse et prophetis. Sed nulla gratia in omnibus fuit ita plena sicut in Maria testante angelo, qui ait: «Ave gratia plena» Nam salutata est ipsa ut plena gratia. Sed non ut plena gratia quae est Dominus, sed plena gratia quam efficit praesentia Domini qui est absoluta pleni¬tudo. Unde omnes gratiae sanctis datae quae dona gratis data dici possunt sunt quasi quaedam lu¬mina censenda animae addita. Dum infundere¬tur non expulerunt omnem malivolentiam tene¬brosam quam ex Adam natura habet humana. Ideo semper inclinationem et fomitem atque in concupiscentia et ira et motibus animae sensi¬bilis deordinationem et impetum contra ratio¬nem experti sunt quia animalitatis natura rationi in toto non cessit, in uno tamen plus, in alio minus. In Virgine autem Gloriosa tota natura de ser¬vitute illa liberata fuit omnibus istis motibus per lumen rationis exstinctis et subactis, ita quod et¬iam fomes seu habitualis inclinatio et murmu¬ratio et contradictio quae mansit in membris Pauli, ibi non maneret. Talem enim naturam ex¬igebat Filius hominis qui et Filius Dei qui venit ‹tollere peccata mundi› et in Adam Cod. Vat. Lat. 1245 fol.58ra mortuos re¬generare in vitam. Ideo quia haec erant futura Filio Dei ex Virgine, ab initio conceptionis om¬nia praeordinata sunt, sine quibus mater Dei esse non debuit. Dignum est igitur nos huius conceptionis fe¬sta agere cum omni devotione quia ad nostram ordinata est sanctificationem haec tam sancta conceptio. Nam Christus Dominus noster, in quo sanctificari tantum poterimus pro nostra sa¬lute incarnatus est in Virgine semper ‹benedicta inter omnes mulieres› ut et Jesus Christus qui ipsam benedixit sit et eius ‹fructus benedictus› qui nobis ex ipsa Virgine factus est fructus vitae immortalis. Considera quo modo Paulus ad Romanos dixit se videre «aliam legem in membris» «repug¬nantem legi mentis». Lex quae in membris est in vita illa quae est educta de potentia materiae, et ideo cum membra sint, a quibus dependet illa vita, ideo habet imperium anima seu vita vivifi¬cans, a qua animalis homo dicitur secundum Paulum qui dicit: ‹Animalis homo non percipit quae Dei sunt.› Haec vita fuit in homine primo scilicet Adam prius antequam mens sibi inspi¬raretur. Et quia vita illa prior nondum posita fuit in motu suae animalitatis antequam rationalis spiritus superveniret non fuit Adam expers usu rationis sicut hodie nati pueri; sed virilitas con¬currebat cum pueritia in eo, et cum usu anima¬litatis concurrebat spiritus rationalis. Sic Adam habuit innocentiam in perfectione virilitatis, in qua dominabatur usus rationis. Propterea nihil concupiscebat animalitas nisi sub freno rationis, quasi equus bene frenatus non movetur nisi quo ducitur per sessorem ipsum dirigentem per fre¬num. Sed permisit Adam animalitati suum cursum naturae quam ut animal habuit communem cum aliis animalibus, ac si deposito freno equus per¬mitteretur suae libertati naturali, et sic facta est rebellio. Nam postquam iuxta animalitatem ad desideria bestialia ductus est cessavit innocentia quia orta est disputatio et inoboedientia et re¬bellio contra rationem. Et malitia in loco inno¬centiae exorta lege sua, scilicet bestialitatis, se vivere assuefecit. Et ita pugna orta est et divisio inter spiritum rationalem Cod. Vat. Lat. 1245 fol.58rb et carnalem animali¬tatem. Hanc animalitatem transmisit Adam in posteros. Contrahimus enim a parentibus hanc sensibilem vitam, et ita anima sensitiva quam ex propagatione habemus est, per quam ab adoles¬centia nostra ad malum et contra ea quae ratio¬nis sunt inclinamur, sicut equus et mulus, in qui¬bus non est intellectus. Et ea quae consequuntur hanc animam in parentibus, etiam videmus in filiis plerumque sicut sunt furor, infirmitas etc. Et videmus quod ante omnem usum rationis animalitas dominatur, cum qua currit quaedam similitudo innocentiae quia nihil imputatur pue¬ro ad peccatum actuale quamdiu usu caret ratio¬nis, et omnia sunt pulchra, et ipsa innocentia est de se amabilis. Sed puer transit in adolescentiam et usum rationis praedominante animalitate quae iam provecta est in eo usu rationis primo in¬choante, et sic experientia comprobatur prius esse animale quam spirituale, et pronitas bestia¬litatis et inoboedientia quoad rationem ostendit in nobis quendam motum concupiscentiae esse foedum quoad rationem per quem quasi oculis rationis clausis «opera carnis» praeponimus ope¬ribus spiritus. Et hanc foeditatem quasi fontem unde effluit motus concupiscentiae contractam a parentibus, abominatur spiritus. Et hinc origi¬nale peccatum dividit hominem ex Adam a Deo qui est spiritus. Et non reparamur nisi per spi¬ritum Christi via regenerationis. Sed in Gloriosa Virgine quando anima infusa fuit superaddita est gratia quasi «ignis consu¬mens» et penitus exsiccans fontem concupiscen¬tiae et purificans atque expellens contagiosam foeditatem, sicut si vino in vas foetidum fuso immediate superveniret flagrans odor omnem vasis foetorem expellens. Nam sicut anima su¬perveniens post corruptionem materiae unit sibi ipsam et efficit sibi eam vivam et corpus ab omni putrefactione foeda conservat et ea rece¬dente corporis unitas solvitur et putrescit, sic se habet gratia in anima rationali, et haec est gratia quae in spiritu rationali ex participatione divini Verbi quod est pabulum vitae rationalis, exsistit. Et sicut anima varie vivificat corpus, una per¬fectius quam alia, quia corpus unius melius dis¬positum ad recipiendum illum influxum quam alterius, Cod. Vat. Lat. 1245 fol.58va sic etiam anima una melius disposita est ad recipiendum influxum gratiae. Non enim est defectus in anima vivificante. Nam ut ait Aristoteles: ‹Si oculus senis foret ut iuvenis, senex videret ut iuvenis›. Nam anima se habet quodam modo ut flamma candelae. Non enim stat per ipsam quod non semper illuminet aeque clare et lucide, sed per candelam et materiam. Sic nec stat per verbum quo minus illuminetur anima, sicut non stat per magistrum quo minus unus discipulus illuminetur per doctrinam suam quam alius, sed stat per capacitatem, quoniam unus habet capaciorem intellectum quam alius. Et sicut homo iuvat se arte medicinae quando sentit corpus minus capax vivificationis ob in¬digestos humores in eo exsistentes, se per abs¬tinentiam macerando aut pharmacias purgando quousque sit corpus reductum ad meliorem ca¬pacitatem influxus vitae, ita anima se purgat quando sentit ob vitia et malas consuetudines se incapacem influxus gratiae. Unde adhibet me¬delam per abstinentias ut concupiscentiam ex¬pellat et per opera caritatis et assuefactiones in operibus misericordiae et deinde per orationes et contemplationes ut sic fiat demum anima capa¬cior gratiae. Omnia autem in Virgine Gloriosa ab initio sic se habuerunt quod ipsa fuit capax gratiae, non ut ceteri diminute, sed plene, ita quod non habuit opus in vita sua purgatione, sed conser¬vavit animam sanam quia actualiter taliter num¬quam peccavit quod plenam gratiam perdiderit. Fuit enim confirmata in gratia quia ‹lex membro¬rum›, stimulus scilicet peccati et fomes non re¬gnaverunt in ipsa, ut praefertur. Ipsa enim sin¬gulari privilegio fuit excepta de principatu et le¬gibus principis huius mundi. Ad ipsam igitur fecundissimam matrem gra¬tiae omnis gratia egens recurrat quia ipsa est «gratia plena», cum qua Dominus gratiae. Tanta est gratia in Virgine ut sit optima ad¬vocatrix pro gratia habenda a Domino qui se¬cum est. De cuius Domini ‹plenitudine omnes gratiam pro gratia recipimus› qui est ‹ventris Vir¬ginis fructus›, Jesus semper benedictus. Amen.