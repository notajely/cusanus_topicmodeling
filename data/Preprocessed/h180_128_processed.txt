Cod. Vat. Lat. 1245 fol.4ra «Filii huius saeculi prudentiores filiis lucis in generatione sua sunt». Lucae 16o. In evan¬gelio dominicae. Attende diligenter ad verba! Dicit: «Filii huius saeculi», dicit: «Filii». Si dicit saeculum hunc sensibilem mundum, tunc nota, quo modo totus iste mundus con¬currit in generatione filiorum suorum, sicut omnes parentes in generatione cuiuslibet filii. Sic vide, quo modo caelum, terra, aqua, aer, ignis et quidquid est in omnibus, concurrit. Et superiora, scilicet ea, quae supra firma¬mentum videntur, habent se ut pater, et quae infra firmamentum ut mater. Terra enim producit fructum, sed Cod. Vat. Lat. 1245 fol.4rb non nisi sole et caelo agente. Et nominaverunt Veteres ista talia nomine deorum, et coluerunt per propria nomina caelum et terram et aquam etc., et receperunt nomina hominum et dede¬runt illa nomina illis parentibus communibus. Caelus enim erat pater Saturni et Iupiter filius. Sic de Cybele, Cerere, Neptuno etc. Vide Eusebium Pamphili late de hoc. Et nota, quo modo sol et homo generant hominem. Sed semina prima rerum sunt creata, sicut in Genesi legitur: ‹Deus creavit› primo communes parentes, scilicet «caelum et terram». Deinde creavit ea, quae sentiunt et vivunt etc. Item creavit in illis semina. Et sic habes primo Deum, secundo loco caelum et terram etc., deinde parentes, et tu in quarto loco prosequere, ut in De coniec¬turis. Item considera, quo modo dicit «huius sae¬culi», quia est aliud saeculum ‹hoc›, et ‹a¬liud› est lucis. Est igitur hoc saeculum, in quo generantur filii tenebrarum, quia aliud est sae¬culum lucis. Et vide Evangelium Johannis, quo modo est tertium saeculum, scilicet in quo lux est unita tenebrae: «sed tenebrae lu¬cem non comprehenderunt». Lux est ‹ratio›, quia ‹verbum› seu ‹logos›, quod «illuminat omnem hominem venientem in hunc mun¬dum». Ex quo nota, quod «filii huius saeculi» sunt «filii» «tenebrarum». Et si illuminantur, illu¬minantur de illuminatione, quae descendit de ratione aeterna, et non de caelo seu parenti¬bus «huius saeculi», et ita de Deo Patre, «Pa¬tre» scilicet «luminum», a quo est ratio, et a quibus nexus et tua anima seu lumen animae vel ratio quarto loco. Sed ‹Pater et Filius et Spiritus Sanctus sunt unus Deus›. Sed ordo at¬tenditur. Item, quo modo est Deus creator, qui crea¬vit caelos et elementa, species et hominem. Concreavit caelo rectores motuum et omnibus elementis praetulit rectores et omnibus specie¬bus et homini etc. «Filii huius saeculi». Si pro tempore capitur saeculum, scilicet centum annorum, quia illa aetas tollit omnes, tunc exponitur, quo modo ‹filii temporis› sunt «prudentiores» ‹in sua temporali generatione› filiis aeternitatis, item ‹filii animalitatis› «pru¬dentiores filiis lucis», id est humanitatis, «in generatione sua». Primo dicendum, quo modo sunt «filii huius saeculi», quia tempus habet principium et finem. Et quo modo «tempus est mensura motus», et nostra omnia mensurantur in tempore. Et quo modo nihil habemus et continue morimur cum tempore, quod continue deficit. Et quo modo ad hoc, Cod. Vat. Lat. 1245 fol.4va quod simus, concur¬runt omnia, quae Deus creavit. Et quo modo omnia, quae Deus creavit, quae sunt visibilia et invisibilia, quia creata, concurrunt ut simus, et sic sumus filii universi. Et ibi extendatur illa pars amplissime. Item, quo modo nos sumus omnes quasi a communibus parentibus, qui non deficiunt po¬steris sicut neque praeteritis neque nobis. Item, quo modo in illis parentibus nostris, scilicet caelo, terra, natura, relucet creatoris ‹potentia›, ut videamus, quo modo sumus «ex virtute» illa «Dei». Et ibi de mirabili virtute et motu caeli et virilitate eius et fecunditate ter¬rae, activitate ignis et seminum seu naturae, et ‹sapientia›, quae circa omnia reperitur, et ‹ne¬xus›. Et quo modo deinde ab ortu nostro assimi¬lamur herbis, arboribus, lunae etc. et motibus. Et quo modo in ortu est occasus. Ubi in¬fantia occidit, oritur pueritia; ubi iuventus ori¬tur, moritur pueritia etc. Item, quo modo «filii huius saeculi» sunt ‹prudentes› et astuti. Et de prudentia sive astutia animalium, ser¬pentium etc. Nam cum animalia non habeant meum et tuum, habent astutiam, ut vivant. Et illa est astutia propria cuiuslibet, quae dici consuevit ‹umbra intellectus›. Et ibi de pru¬dentia formicae etc. Et nota, quo modo homo ad finem, ut ha¬beat divitias, ad finem vitae temporalis se sub¬icit omnibus periculis, facit se servum, oboe¬dit, vadit per mare, decipit etc. Item, quo modo «filii lucis» seu aeternitatis pro aeterna vita adipiscenda non habent talem prudentiam aliquo modo. Et hoc extendatur. Nota quod, sicut alii ‹filii saeculi›, alii ‹lu¬cis›, ita alia ‹prudentia saeculi›, alia ‹lucis›, et contrariantur sicut tenebra et lux. Nam ‹pru¬dentia lucis› est, ut ponderosa et tenebrosa ab¬iciantur, et ponit divitias suas in paupertate quoad hoc saeculum et in his, quae non sunt temporalia, sicut est ‹iustitia, fides, veritas› etc. Et facit ‹opera lucis› et non ‹tenebrarum›. «Opera tenebrarum» sunt ‹luxuria, furta, de¬ceptiones, odia› etc. ‹opera lucis› sunt ‹iusti¬tia, veritas, caritas, amor, pietas, misericordia› etc. Considera evangelii intentum esse, quod ‹filii lucis› discant a ‹filiis saeculi› se prudenter habere, ut dum de mansione terrena tollentur et amovebuntur a ‹vilicatione› eis credita in hoc mundo, reperiant mansionem aeternam. Cod. Vat. Lat. 1245 fol.4vb Et de hoc loquitur Paulus II Ad Corinthios 5o: «Scimus enim, quoniam si terrestris domus no¬stra huius habitationis dissolvatur, quod aedificationem ex Deo habemus, domum non manufactam, aeternam in caelis». Docet igitur nos exemplum, quo modo «filii huius saeculi», qui sunt iniqui in commissis, prudenter faciunt, ut post a ‹vilicatione› et eiectione de domo domini, cui infideliter ser¬vierunt, habeant diversa ‹receptacula›. Nam illi ‹faciunt sibi amicos› de bonis domini, et sic emunt amicitiam de bonis non suis. Et nota, quo modo ‹dissipator› bonorum domini fuit, quia nihil acquisivit de bonis do¬mini nec ex retentione illorum ditior factus est. Ita ‹de dissipando diffamatus› est et non de usurpando. Si enim de usurpando fuisset diffamatus, dominus suus posuisset eum ad car¬ceres, quousque solvisset ultimum quadran¬tem. Et considera, quod ‹vilicus› in hoc fuit ‹prudens›, quod infidelitatem potius ostendit in dissipatione quam usurpatione. Quando enim nihil habuit, ab eo nihil extorqueri po¬tuit. Et ita utilior fuit sibi dissipatio quam us¬urpatio. Deinde plus acquisivit dissipatione, quam acquisivisset usurpatione. Nam amicos sibi fecit dissipando bona domini. Et nihil amico carius! Item erant illi quodam modo necessitati ad recipiendum eum, quia, nisi ostendissent ami¬citiam, timere poterant, quod domino propa¬lasset obligationem, quam sciverunt ipsum re¬mittere non potuisse. Unde ille vilicus poterat praevidere, quod aliquando debuit amoveri a vilicatione. Et scivit, quod dominus suus ‹austerus› erat et in ratione omnia exegisset. Et consideravit, quo modo ‹fodere› non poterat, quia iam deditus fuerat in officio ad otium, in quo contraxit impotentiam fodendi, et quo modo etiam eru¬buit esse mendicus inter illos, inter quos tam¬quam dissipator bonorum alterius solebat munificus apparere. Et sic omnibus resolutis prudens fuit in providendo et astutus in ordi¬nando sibi refugium contra id, quod futurum praeviderat. Et ita considera, quod prudentius est procu¬rare amicos quam pecunias, et quod avaritia peior est quam dilapidatio, quia dissipatio et dilapidatio aliquos parat amicos. Avaritia non nisi omnes provocat etc. Item ‹singulos vocavit seorsum› etc. In hoc Cod. Vat. Lat. 1245 fol.5ra prudenter egit, ne propalaretur, et quod unusquisque se solum obligatum sciret propter beneficium receptum. Item nota, quod talem prudentiam debet habere ‹filius lucis›. Nam de bonis non suis sed domini sui debet sibi facere amicos. Quis est igitur ‹dominus› suus? Est ille ‹di¬ves homo›, scilicet Christus, «rex regum», ‹in cuius manu omnes fines terrae›. Ille te consti¬tuit vilicum; nam plura commisit tibi de bonis suis. Habet enim multos filios ille dives, quia omnes sumus sui. Et dedit omnibus filiis suis terram istam et omne, quod est, pro indiviso. Et docuit nos dicere: «Panem nostrum cotidia¬num» etc. Deinde dedit tibi, quia prae ceteris maiori luce rationis polles, ut supra hunc communem panem, qui est noster panis, vilicationem ali¬quam habeas. Iste panis est Dei et filiorum suorum. Tu autem habes vilicationem credi¬tam, ut panem illum colligas et dispenses se¬cundum legem Domini, quae est caritas. Si es avarus et colligis panem domini tui et non dispensas secundum legem, exspectabis tormentum, quia ‹tortoribus traderis› etc. Si autem «de mammona iniquitatis», scilicet de illa collectione et usurpatione, ‹facis tibi ami¬cos›, quia ‹misericors es›, vel non exigis debi¬tum a paupere, ut colligas et diteris, vel donas liberaliter et cito, tunc cum ‹defeceris› in hac vita, ‹recipieris in aeterna tabernacula›. Nota: In hoc prudentia ‹filiorum huius sae¬culi› excedit, quia illi ‹faciunt sibi amicos› dis¬sipando, ‹filii lucis› saltem ‹faciant sibi ami¬cos› distribuendo illis, quorum est collectio, et hoc faciunt, quando donant pauperibus. Item ‹tempus est imago aeternitatis›. Dissipare tempus est dissipare bona Dei. Cum, tum Deus sit aeternitas, et tempus eius imago fluens ab eo, tunc tempus multum assi¬milatur Deo, et hinc nihil pretiosius tempore, in quo relucet aeternitas. Aeternitas est ut li¬nea recta infinita seu rectitudo infinita; tem¬pus ut curvitas seu incurvatio cadens a rectitu¬dine quasi linea curva circumferentialis cir¬culi. Et esto, quod saeculum sit una illius cir¬culi revolutio super rectam, unde non tangit nisi in puncto sive nunc: Unde temporis subsi¬stentia non est nisi in «nunc aeternitatis» etc. Et attende, quo modo duratio infinita assi¬milatur lineae infinitae, quia est Cod. Vat. Lat. 1245 fol.5rb rectitudo infinita. Ut enim alibi habes, curvitas non potest esse infinita, quia recipit magis et mi¬nus. Circulatio autem est prima curvitas ca¬dens ab infinita et aeterna rectitudine. Et ideo est duratio temporalis cadens ab aeterna. Et gerit aeternitatis imaginem rotunditas circula¬ris, quia principium et finis coincidunt. Motus igitur circularis est similior aeternitati, a qua cadit necessario, quia circularis. Quod nota! Quo modo homo ‹filius huius saeculi›, et quo modo ‹filius huius saeculi› est finis mundi huius et omnis motus et temporis eius. Et quo modo ‹filius huius saeculi› fit filius alterius sae¬culi, sicut tenebra vertitur in lucem. Et quo modo lux est finis tenebrae, et quo modo lux in luce, unde ortum habuit, quiescit tamquam in principio et fine etc. Et quo modo totus hic mundus propter mi¬crocosmum hominem, ut ille sit et vivat. Et quo modo esse illius et vita est, ut homo interior sive semen divinum excitetur et vivat aeternaliter. Ecce est aeternitas, a qua cadit tempus et illud ordinatur ad vitam intellectualem, quae unitur aeternitati. Sic est aeternitas «Alpha et O». Ab aeternitate descendit duratio initiata intellectualis sed sine fine, deinde initiata cum fine, deinde initiata sine fine. Alibi tamen melius habes, quo modo aeternitas primo, deinde intellegentia, deinde mundus, deinde homo. Sic est homo, deinde mundus, deinde intellectus humanus, deinde aeternitas etc.