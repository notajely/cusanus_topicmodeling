EXORDIUM ET DISPOSITIO 98r «Fuit homo missus a Deo, cui nomen <erat> Johannes. Hic venit in testimonium, ut testimo¬nium perhiberet de lumine», Johannis primo. Agimus festivitatem angelici hominis, ‹arden¬tis› propheticae ‹lucernae›, ‹in cuius nativitate multi gaudent›. Hinc, ut et nos spirituali laetitia congauden¬tes perfundamur in hunc locum mira gesto¬rum audituri convenientes, pro gratia oremus. Quattuor per ordinem: primo, quo modo fuit homo factus Johannes, secundo de missione eius, tertio de nomine missi, quarto de causa missionis. Quoad primum Lucae primo videatur historia evangelica; quoad secundum, scilicet de missione eius Marci et Lucae primo, Matthaei IIIo et Lucae VII ex testimonio Christi: «Mitto angelum meum ante faciem tuam» etc.; quoad tertium Lucae primo: «Johannes est nomen eius»; quoad quartum Johannis primo: «Johannes te¬stimonium perhibet» etc., «ut manifestaretur in Israel» etc., et Johannis V: «Vos misistis ad Jo¬hannem et», ille «testimonium» etc. 1o nativitas Johannis Baptistae cum nativitate Isaac Abrahae promissa et cum nativitate Christi, in qua complementum omnis fecunditatis fuit, comparatur (n.3-7) Quoad primum extendatur historia, ut videa¬tur eius nativitas; et ibi notentur plura: primo, quo modo ipse sanctus Johannes non fuit de Spiritu Sancto natus, scilicet «ex fide», sicut Chri¬stus: «Beata, quae credidisti» Lucae primo etc. Et hic punctus est notandus. Nam si Johan¬nes fuisset hoc semen benedictum Abrahae, in quo omnes tribus debuissent benedici, fuisset Christus, et fuisset solo spiritu propter fidem conceptus, sicut ‹credidit Abraham Deo et re¬putatum› etc. Et pro hoc vide Paulum Ad Galatas 3o: Nam quia «Abraham credidit Deo, et reputatum est ei ad iustitiam», quoniam «iustus ex fide vivit», tunc semen illud sibi promissum <est>, in quo ‹omnes benedicentur›, ut sint veri «filii Abrahae», scilicet iusti et fidelis patris. Sicut et illi filii ex fide benedictionem conse¬qui debent in semine Abrahae, sic et illud semen sola fide concipi debuit sine omni adminiculo naturae. Et hoc nobis sancta Elisabeth repleta Spiritu Sancto exclamavit Lucae primo dicendo Mariae «Beata, quae credidisti, quoniam perficientur ea, quae dicta sunt tibi a Domino!» etc. Et quia Zacharias pater Johannis non credidit, ut Lucae primo, ideo mutus factus est «usque in diem» etc. Nota de Abraham et Saray, quo modo etiam ambo ‹processerunt in dies suos›. Nam Abraham nonaginta et novem annorum <erat>; Saray no¬naginta, cui ‹muliebria defecerunt›. Et quia Abra¬ham petiit heredem, et tunc Dominus sibi pro¬misit ‹multiplicare semen ex eius utero sicut stel¬las caeli›, et credidit etc. Genesis XV. Et nota Genesis XVII, quo modo promisit de Sara filium, cui et eius semini benedicturus esset in aeternum. Et tunc circumcisus est Abraham post pro¬missionem etc. Et considera, quo modo est quaedam conve¬nientia inter nativitatem Isaac et Johannis Bap¬tistae, quia angelo annuntiante et supra commu¬nem cursum naturae. Sed Johannes Baptista fuit «inter natos mulie¬rum» sanctior et filius Abrahae similior quoad semen promissionis Isaac quam alius quicumque ante eum, ita scilicet quod nativitas Johannis conformior nativitati Isaac fuit quam alia nativi¬tas quaecumque, quia supra naturam et a trepi¬dantibus parentibus iustis et oboedientibus. Et in semine Isaac promissio fecunditatis car¬nis et in semine Johannis promissio fecunditatis spiritus, ut «semen Abrahae» in Isaac ‹inter natos mulierum› fecundissimum et semen Zachariae sacerdotis in Johanne «inter natos mulierum» sanctissimum. Unde, cum complementum omnis fecundita¬tis secundum spiritum et carnem esse debeat in supposito altissimo secundum spiritum et puris¬simo secundum carnem, quem ‹prae consortibus Deus unxit›, qui, quoniam unctus, «Christus» est, hinc Christus ex impollutissima virginitate, quae et fecundissima, prodire debuit ex fide intrepida et Spiritu Sancto etc. Considera bene, quo modo complementum omnis generationis debet esse secundum fecun¬ditatem carnis ex fecunditate indefectuosa etc. Nota: Saray desideravit filios, quia prolem secundum carnem amavit; et ob hoc videns se sterilem supposuit ancillam Abrahae. Abraham autem desideravit filios, ut viveret in semine et successorem haberet. Propter hoc rogavit Deum, ut benediceret Ismaheli, non sollicitando pro filio ex Sara, ut Genesis XVII. Unde Isaac natus est ex Sara praeter spem Sarae, ut Sara assequeretur prolem, et ex con¬sequenti Abraham heredem magis dilectum et proprium ex libera. Sic Isaac secundum quan¬dam dilectionem ad carnem seu prolem Sarae desideranti prolem praeter spem natus est. Johannes Baptista secundum desiderium Zachariae sacerdotis, qui desideravit prolem, se¬cundum sacerdotium et spiritum et non secun¬dum carnem, ut Lucae primo patet, praeter spem datus est filius. 2o Deum per nativitates praeter spem et «supra naturam» factas magni aliquid operari (n.8-11) 98v Partus mulieris supra naturam parturientis ex Dei gratia procedens magni aliquid operatur. Ex magna enim causa leges naturae immutat legifer Deus. Unde, quando supra naturam mulier generat, hoc est, vel quia sterilitas adest corruptae vel fecunditas virginitati. Dedit igitur sterili Sarae fi¬lium, ubi sterilitas corruptae inerat; sic dedit fili¬um Annae et filium Elisabeth. Sed non dedit Deus nec filium Sarae nec An¬nae nec Elisabeth nisi propter rem magnam: Sarae dedit Isaac, quia voluit semen Abrahae ex libera multiplicare et in ipso semine benedi¬cere omnes gentes, ut sit semen hoc ex singulari gratia benedictum in fecunditate multiplicativa et prolificativa. Et ut cognoscitur gratia et benedictio ex Deo esse, hinc illud semen coepit supra naturam, immo post naturam cessantibus muliebribus, progredi, sicut si post lapsum aestatis viresceret arbor veniente hieme, quando iam ab arboribus folia deciderunt et fructificaverunt. Unde est hu¬manum semen sic via gratiae multiplicatum. Est semen humanum in Anna sterili non ex tempore, sed infirmitate naturae ex gratia. Deus, qui omnia condidit et suis legibus cuncta gubernat, non immutat leges communes nisi ob rem magnam et valde utilem. Et haec dispensatio, quae fit a legislatore in cursu natu¬rae ob bonum publicum, ex gratia et clementia legislatoris et ob bonum commune procedit. Constituit autem opifex naturae, qua lege ipsa natura procedere deberet in procreandis et gene¬randis fetibus, et singularius in ipsa natura hu¬mana, scilicet ut vir et mulier sint ‹caro una› ad communem fecunditatem, et quod proles ab ip¬sis generetur suo tempore, scilicet in fecunditate temporis post puberes annos et ante senectam. Et posuit in muliere signa muliebria fecundi¬tatis maternae, ut illis venientibus sciat se ma¬terne posse fecundari et illis recedentibus se sciat sterilescere. Reperimus autem post tempus statutum na¬turae unitatem carnis maris et feminae dono di¬vino fecunditatem habuisse in Abraham et Sara et in Zacharia et Elisabeth, in quibus certo cer¬tius ob progressam aetatem manifestum fuit communi lege fructum impossibilem. Sed etsi Anna sterilis dono Dei Samuelem pe¬perit, haec tamen sterilitas potuit etiam quadam naturali purgatione tolli, quando infra annos le¬gis persistebat. Unde Dei dono hoc actum est, ut quae longo tempore sterilis esset, fecunda fieret et prophe¬tam Samuelem ederet, post quem et alios, quia sibi tempus naturae serviebat. Secus autem in iam dictis, ubi datus est partus unicus et supra omnem naturae potentiam, ubi nec medicina aut aliud quidquam naturale succurrere potuit, ut cognoscatur dono Dei altissimi solum hoc actum ob res magnas et communem utilitatem. Unde, sicut Abrahae ex libera Sara datus est Isaac ipsis parentibus id ipsum etsi desiderantibus, non tamen plene credentibus, actum est propter iusti¬tiam et fidem atque oboedientiam parentum: «In semine tuo benediceretur», Genesis 22. Vide ibi. Sic Zachariae ex Elisabeth datus est Johannes parentibus id ipsum etsi desiderantibus, non ta¬men credentibus, propter iustitiam, fidem et ob¬oedientiam, ut ista quoad Isaac ex Genesis XV et XVII et XVIII capitulo et quoad Johannem ex Lucae primo clare patent. 3o Christum eum esse, cuius nativitate omnes gentes benedicuntur (n.12-17) Hoc magnum bonum, quod ex istis miracu¬losis partibus exspectari debuit, primo ex Isaac fuit, ut secundum desideria Abrahae semen suum consequi deberet hereditatem universae terrae; et sic hanc benedictionem consequi <debuit>, quod ‹in illo semine benedici deberent omnes gentes›, ut et Dominus sciens hoc esse desiderium Abra¬hae fidelis promisit, quoniam in semine suo fecun¬ditatis Isaac ‹benedici deberent omnes gentes›. Unde hoc semen Abrahae in se habebat be¬nedictionem in aliquo uno homine secundum Isaac successore, ut ‹in ipso omnes gentes forent benedicti›, ut hoc late deducit Paulus Ad Ro¬manos et Ad Galatas. Unde Christus secundum carnem est hoc se¬men Abrahae, in quo omnes gentes benedicuntur. Verum Zacharias, cum fungeretur summo sa¬cerdotio, desiderabat filium ex Elisabeth uxore, non qui sibi foret successor hereditarius secun¬dum carnem, sed secundum mysterium sacer¬dotale et spiritum, uti hoc elicitur clare ex Lucae primo, ubi dicit angelus ‹exauditam esse eius deprecationem›. Deinde describit sanctimoniam filii nascituri, scilicet quod ipse filius consequetur ‹spiritum virtutis Eliae› et talem, in quo est benedictio sanctimoniae in altissimo gradu comparatione omnium natorum ex muliere. Et quia hii duo partus, scilicet Isaac et Jo¬hannis, supra naturam ex desiderio 99r iustorum parentum supra cursum temporis ex Dei dono dati sunt parentibus non credentibus, ita ut tem¬poralis lex receperit gratiosam dispensationem ob sancta desideria parentum et eorum iustitiam, tunc ad finem communis boni haec dispensatio admissa est. Unde hoc bonum commune, ad quod istae dispensationes ordinantur, debuit ex maxima potentia et clementia Dei procedere, scilicet ut non sicut in Isaac super tempore est dispensa¬tum, sed etiam super necessitate commixtionis virilis seminis cum materno, ut sic non in tem¬pore, sed in lege necessitatis concurrentiae se¬minum dispensaretur. Et ita lex naturae, quae habet ad necessitatem fecunditatis duo requiri, scilicet unitatem carnis ex viro et muliere et illam in tempore, sicut in duabus reperitur dispensatum scilicet Sara et Eli¬sabeth super secundo propter iustitiam et desi¬deria sancta, licet non crederent, ita super primo reperiatur dispensatum propter iustitiam, deside¬rium sanctissimum atque ipsam constantissimam fidem, semen igitur Abrahae, ‹in quo omnes gentes benedicentur›, altiori et clementiori dis¬pensatione in lucem prodire debuit, quam Isaac aut Johannes, scilicet cum minori necessitate ad¬iutorii naturae propter fidem fortissimam matris. Unde dicit Elisabeth ad Mariam: «Beata, quae credidisti!» etc. Et fuit ipsa ‹Spiritu Sancto tunc plena›, quando haec dixit, ut Lucae primo. Et est advertendum, quod Isaac et Johannes serviunt ad hunc partum Virginis. Nam Christum huic mundo dedit Abraham per Isaac secundum carnem, et dedit huic mundo Abraham Chri¬stum secundum spiritum. Manifestatus est Chri¬stus mundo per Abraham secundum carnem et spiritum. Maria virgo ex progenie Abrahae secundum Isaac fuit illa, quae secundum carnem nobis Christum dedit sine virili semine. Et Johannes ex progenie Abrahae secundum Isaac nobis Christum ostendit. Considera bene, quo modo ab Abraham pro¬cedere debuit hoc semen benedictum, de quo Genesis 22, scilicet: «Per memet ipsum iuravi» etc.; et quod Deus elegit sibi hoc semen Abra¬hae, et dedit eis leges et circumcisionem, ut con¬servaretur mundus; et voluit, quod purgaretur usque ad tempus suum, quousque veniret «ple¬nitudo temporis», et quod tunc hoc semen ita veniret in hunc mundum, ut non deesset sibi ostensor. Sicut igitur ab Abraham hoc semen per Isaac descendere debuit secundum carnem et sic de¬buit recipere multam purgationem, ita etiam cre¬scere debuit ostensio eius. Unde prophetae nati sunt multi ex semine Abrahae, qui a remotis ostenderunt semen illud, in quo Deus ponere voluit plenitudinem bene¬dictionis et gratiae. Sicut igitur Maria fuit ipsa fecunda mater, in qua semen Abrahae tale fuit absque omni ma¬cula et divisione, ita fuit etiam in Elisabeth se¬men ostensionis. NOTAE De fide Abrahae (n.18), de Eva ut «matre omnium viventium» (n.19), ex vetere testamento steriles, quae conceperunt, enumerantur (n.20), de Johanne Baptistae officio evangelizandi (n.21) Scias Paulum dicere Ad Romanos IIII, quod Abraham «non haesitavit diffidentia, sed confor¬tatus est fide». Idem dicit de Sara: ‹Fide ipsa Sara sterilis recepit virtutem in conceptione› secun¬dum Ad Hebraeos XI. Considera Genesis 3o, quo modo ‹Adam vocavit uxorem suam Evam, quia mater cunc¬torum viventium›. Unde voluit Deus secundum legem, quam concreavit naturae, mulierem matrem esse de¬bere cunctorum viventium et addidit duas neces¬sitates mulieri, ut sit mater, scilicet ut sit fecun¬da, et una caro cum viro. Fecunditas autem mulieris illa est ad duos ter¬minos restricta, scilicet ut natura sit sana et ma¬tura. Sanitas ex complexione, maturitas ex tem¬pore, scilicet, quando fluunt muliebria. Copula requirit similiter in viro potentiam generandi, quae requirit maturitatem temporis. Dixit Deus ad Isaac: «Et benedicentur in se¬mine tuo omnes gentes terrae, eo quod oboe¬dierit Abraham voci meae», Genesis XXVI. Item, Rebecca sterilis fuit, XXV Genesis. Ad Jacob: «Et benedicentur in te et in semine tuo cunctae tribus terrae» Genesis XXVIII. Rachel sterilis primo peperit Joseph, deinde Benjamin, Genesis XXX. Iudicum XIII: de Manue et sterili uxore; <de> Samson; et nota visionem. Nota: Christus dixit Lucae VII et Matthaei XI, quod «Johannes est plus quam propheta» allegans de eo scriptum: «Ecce, ego mitto ange¬lum meum ante faciem tuam, qui praeparabit viam tuam ante te». Ex hoc habes officium evangelizandi esse angelicum et plus quam pro¬pheticum.