20v lin.2-21 «Qui male agit, odit lucem» ex evangelio ori¬ginaliter Johannis IIIo. Instruit Christus Nicodemum, qui erat «ma¬gister in Israel», de fide in hoc capitulo osten¬dens ei, quo modo est renascentia in spiritu ac quo modo spiritus ex aliquo motu in eo divini¬tus causato, licet ‹unde sit et quo vadat›, ignore¬tur, renascitur, cuius signum est sacramentalis ablutio etc. Deinde, quo modo haec renascentia salvat et vitam tribuit per fidem sicut serpens in eremo. Et haec duo exempla notanda: de vento et ser¬pente, ac quod Christus non potuit illum melius instruere, quando aiebat: ‹Quo modo fiet istud› etc., nisi quia dixit: «Quod natum est de carne, caro est, et de spiritu, spiritus» etc. Igitur, si debet renascentia spiritus fieri, opor¬tet, quod ex spiritu Sancto, quia renascentia est ad sanctam vitam seu beatam vitam etc. Sed ‹quo modo hoc fieri potest›? Non nisi per fidem? Sed ‹fides ex auditu› est. Unde, quia Chri¬stus de caelo venit et scivit, quae loquebatur, et testatus est, tunc, qui hoc testimonium recepe¬runt, credentes illi assecuti fuerunt etc. Et quod per fidem hoc fiat, probat per serpentem etc.