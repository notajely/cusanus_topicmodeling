Cod. Vat. Lat. 1245 fol.8ra «Gaudete et exsultate, quia merces vestra copiosa est in caelis!» Matthaei 5. Evangelium sermo est Domini in monte, qui factus est seorsum discipulis. «Videns» Jesus «turbas»: Vidit ut homo tur¬bas, collectionem scilicet hominum, et vidit ut Deus singulos ex turba simul et corda sin¬gulorum; et ut homo «ascendit in montem», qui ut Deus fuit undique. «Et cum sedisset» ut magister docens, «ac¬cesserunt ad eum discipuli eius», ut forent pro¬ximiores verbo. Haec fuit causa incarnationis Verbi, ut posset ‹accedi et audiri›. «Et aperiens os suum» ut homo «docebat eos» ut magister, «dicens» scilicet verba hu¬mana, in quibus fuit vis Verbi Dei. ‹Dixit› au¬tem illa per tria capitula posita in Evangelio Matthaei, quae describunt hominem perfectum in moribus. Propter hoc concludit sermonem: «Omnis, qui audit verba mea haec et facit ea», ‹similabo eum viro sapienti› etc. Matthaei 7o. Et considerandum, quo modo Verbum Dei creat sapientiam in animabus capacibus, quia est Sapientia. Est autem Sapientia vis omnipo¬tentis rationis. Omnia enim sunt in ratione ae¬terna ut in causa, et ut ibi sunt, non possunt comprehendi, licet a remotis videri. Unde ratio illa infinita, quae est complica¬tiva omnium, est ‹lux lucens in tenebris›; «et tenebrae eam non comprehenderunt», quia est a tenebra incomprehensibilis. Inquirunt omnes philosophi, qui scire vo¬lunt hanc lucem, quae est ratio rerum, quia scire non est nisi rem in causa cognoscere; quae quidem est causa non contingens, sed ne¬cessaria, et non universalis, sed sic universalis, quod particularissima, et non est nisi Deus, qui Verbum etc. Et nota, quod Deus Cod. Vat. Lat. 1245 fol.8rb ‹creavit terram› et ca¬pacitatem in ea, ut posset Verbo suo ex ipsa facere hominem. In hominem «insufflavit spi¬ritum», et in eo ‹spiritu vitae› creavit ‹capaci¬tatem sapientiae›. Unde sapientia Dei sic crea¬vit animam hominis, quod ipsa est tamquam tabula apta, in qua possit sapientia suae ratio¬nis similitudinem, cur omnia creavit, formare. Creatur igitur in spiritu hominis sapientia similis aeternae sapientiae, sicut de terra crea¬tur homo similis conceptui sapientiae; ac si pictor pingeret secundum conceptum suum hominem aliquem et deinde eidem homini communicaret artem pingendi; aut si pater pictor generaret filium solo conceptu ex ma¬tre, sicut pictor solo conceptu ex coloribus de¬pingit, deinde inspiraret in eum vim quandam artis suae capacem, et post hoc in illo spiritu capaci artis formaret similitudinem artis suae. Et ita praedicare seu docere habet similitu¬dinem creationis: Quando Deus creat, omnia vocat ad se, sed aliter et aliter accedunt. Sicut quando ego omnes ad me uno verbo voco, per verbum scilicet «Venite!», tunc vo¬catio mea una omnes aeque vocat, sed quia sunt multi, quos voco, non potest unus esse in loco alterius, sed ‹quisque in ordine suo›. Sicut Paulus dicit mortuos in una voce vo¬cari ad vitam in resurrectione, sed «unusquis¬que» resurgit «in ordine suo». Sicut exemplum de voce tubae in exercitu, quae una vox tubae auditur per omnes, sed unus ad hanc vocem tubae surgit ad pa¬randum equos, alius ad colligendum sarcinu¬las, alius ad onerandum currus, alius ad in¬duendum arma etc. Sic Sapientia uno verbo vocat omnes ani¬mas ad se, ut divitiis eius adimpleantur, sed quaeque venit ‹in ordine suo›. Unus magister, multi discipuli. Multitudo sine alteritate non est. Aliter igitur et aliter accedunt discipuli ad magistrum, et animae eorum aliter et aliter ad Sapientiam. ‹Spiritus› autem ‹insufflatus› in corpore per creatorem non fuit ex terra, sed a creante tan¬tum, et de nulla materia. Sic primo creatur fides in anima ex gratia Dei ex nullo praeia¬centi. Nam fides non praesupponit quicquam nisi auctoritatem eius, a quo est. Deinde fide¬lis anima apta est ad capiendum sapientiam etc. Et nota, quo modo interior homo habet pro loco ‹spiritum vitae›, qui est capax fidei et sapientiae, sicut exterior homo habet terram pro materia, et anima sensibilis eius est capax illius ‹spiritus vitae› rationalis. Non quod anima Cod. Vat. Lat. 1245 fol.8va sensibilis sit materia, ex qua creetur, sed sit quasi locus capax eius. Sic ‹spiritus vi¬tae› est quasi locus capax fidei, et fides locus sapientiae. Sapientia fidem praesupponit, ut ait Isaias: «Nisi credideritis, non intellegetis». ‹Spiritus vitae› est liber, et creatur in eo fides salva libertate. Non enim efficitur anima fidelis, nisi velit. Capax est fidei, sed non ne¬cessitatur ad capiendum, sicut terra necessi¬tatur ad capiendum formam, quam vult figu¬lus. Quare opus est, quod anima, quae non potest necessitari, ducatur et vocetur. Sic «Verbum caro factum est», ut ‹accedi› possit ‹et audiri›, et homines possint duci de ‹tenebris ignorantiae› ad fidem. Et modus tra¬hendi ad fidem est: in conspectu hominis ‹ea, quae super hominem sunt›, facere miracula. Hinc Christus sic fecit, ut recepta fide sapien¬tiam plantare posset. Dixit autem: «Beati pauperes spiritu, quo¬niam ipsorum est regnum caelorum». Considera, quo modo incipit Christus a spi¬ritu illo loqui, qui capax est ‹regni caelorum›. Nam «regnum caelorum» non est nisi ipsa «Sa¬pientia». ‹Per eam› «omnes reges regnant». Habere igitur ipsam est habere supremitatem super omnia regna. Regnum autem caelorum est supremum regnum. Superiora enim regunt inferiora. Omnia huius mundi visibilia caelesti influentiae subsunt, et secundum motum illius regni moventur ista, sicut secundum motum desiderii animae animalis moventur omnia eius corporalia et visibilia membra eius. Necesse est autem, quod spiritus ille, qui debet esse possessor sapientiae, sit pauper; quoniam, nisi sit ‹pauper et mendicus›, non est capax illius doni. Oculus enim, qui debet habere regnum visibilium, oportet quod sit pe¬nitus pauper et nihil habeat de visibilibus om¬nibus, alias non potest libere iudicare de omni visibili. Sic intellectus ‹pauper› est, ut sit ‹di¬ves›, quia nihil intellegibilium eum habere ne¬cesse est, ut possit regnum adipisci sapientiae. Ob hoc spiritus ille, qui stat in terrenis et car¬nalibus affectionibus et deliciis, non est capax sapientiae, quia nondum exspoliavit se ‹omni¬bus quae possidet›. Talis non potest esse disci¬pulus Christi, qui est «Sapientia Dei». Et nota coincidentiam paupertatis et divi¬tiarum. Quanto enim pauperior spiritus, tanto capacior sapientiae et beatior; quanto beatior, ditior. Coincidit ‹paupertas spiritus› cum divi¬tiis. Et nota: Nisi spiritus se exspoliet penitus, etiam de mundana scientia, non est capax sa¬pientiae. Cod. Vat. Lat. 1245 fol.8vb Oportet enim sapientem ‹stultum fieri, ut sit sapiens›. Tunc fit stultus, quando spernit omne id, quod mundus iudicat sapientiam. «Sapientia enim huius mundi stultitia est apud Deum». Quando autem quis apud Deum vult esse sapiens, oportet ut deserat sapientiam hu¬ius mundi. ‹Filii autem huius mundi prudentiores sunt filiis lucis in generatione sua›. Unde qui hanc prudentiam deserit, stultus reputatur; sicut omnes martyres, qui detestati sunt hanc pru¬dentiam vivendi in peccatis, stulti reputaban¬tur. Sequitur in evangelio: «Beati mites, quo¬niam ipsi hereditabunt terram». Attende, quia Christus dicit eos omnes ‹beatos›. Tunc secundum hoc necesse est, quod intellegantur verba eius. Nam habere ‹regnum caelorum› est ‹merces› eius, qui eligit paupertatem. Sicut «qui se humiliat, exaltabi¬tur». In humilitate coincidit exaltatio, in pau¬pertate ‹regnum caelorum›. Et si quis est ‹pauper spiritu› et ‹mitis›, ille cum ‹terra›, quam ‹hereditat›, assequitur etiam ‹regnum caelorum›. Nam ‹divitiae nobis affluere› possunt sine eo, quod ‹cor appona¬mus›; sic remanemus adhuc ‹pauperes spiritu› et ‹hereditamus terram›. Unde proprie quis non est ‹mitis› nisi ‹pau¬per spiritu›. Nam quo modo aliter foret ‹bea¬tus mitis› sicut ‹pauper spiritu beatus›? ‹Mitis› igitur non est, qui habet spiritum nondum pauperem. Quamdiu in spiritu est vehementia talis, quod non vult cedere, sed prosequi mo¬tum irae et rancoris, et nescit vincere in bono malum, non est pauper. ‹Mites› autem sunt, qui ‹hereditant terram›, quia non proiciunt ne¬que moventur verbis, sed continent se etc. Etiam communiter aestimatur, quod ‹mites› omnia sua perdant, quasi sint negligentes, sed docet nos Christus coincidentiam, quo modo esse ‹mitem› sit ‹hereditare›. «Beati, qui lugent, quoniam ipsi consola¬buntur». ‹Pauper spiritu› est ‹mitis›. Et quia ‹mitis› vincit in bono malum, ideo in hac victoria est luctus. Confortat nos Christus, quod ob luc¬tum retrahi non debemus, quia in luctu ‹mer¬ces› est consolatio. Quando enim lugemus, ‹abluimus› tristitiam, et sequitur consolatio. ‹Luctus est pharmacia animae gravatae, quae purgat gravantia et innaturalia›. Et quando est purgata, incipit anima ‹esurire› et ‹sitire› escam suam, scilicet ‹iustitiam›, sicut cor¬pus liberatum et purgatum recuperat appeti¬tum. Et ideo nota, quod luctus Cod. Vat. Lat. 1245 fol.9ra debet esse tan¬tus, quod ita purget usquequo famem inducat. Quamdiu enim post luctum non sequitur ‹esu¬ries› et ‹sitis iustitiae›, non sufficit purgatio. Oportet igitur totiens reiterare purgationem, quousque hoc signum venerit. Sequitur: «Beati, qui esuriunt et sitiunt iu¬stitiam, quoniam ipsi saturabuntur». Nota, quo modo iustitia, quae coincidit cum sapientia, est cibus animae sanae. ‹Sapientia omnia ordinat› et ponit unum su¬pra, aliud infra, et ‹dat cuique, quod suum est›, et sic est iustitia. Nam sapientia omnia iudicat, et iudicium a iustitia procedit, quae est et sapientia. Habere igitur ‹esuriem iustitiae› est gustare sapientiam. Nam esurire oboedientiam et completionem mandatorum Dei etc. et facere omnia, quae iubet, est ‹esurire iustitiam›. Et in hac esurie sapientia lucet, sine qua non es¬set talis esuries. Anima, quae non est purgata, non esurit nisi ‹iniustitiam›, scilicet ‹aliena bona›, et est concupiscens ea, quae iusta ratio prohibet, si¬cut appetitus corruptus infirmi; sed purgata esurit ea, quae iusta ratio dictat, et sic ‹esurit iustitiam›, quae est iustae rationis lumen. Attende, quod ‹regnum caelorum› et ‹here¬ditatio terrae› et ‹saturatio› et cetera, quae se¬quuntur, exprimunt beatitudinem innominabi¬lem quadam similitudine, quae capi potest. Sed beata ‹saturitas› non habebitur, nisi prae¬cedat ‹esuries›; alias non esset delectatio satu¬rari, sed fastidium; neque esset completa de¬lectatio, nisi tibi deberetur. Qui enim esurit, appetit cibum convenien¬tem sibi suum et in sua potestate esse. Et hic cibus sibi dabitur, si ‹iustus iuste› esurit. Tunc iustitia dictat illum sibi dari, ut Christus nos instruit patrem non dare esurienti filio ‹panem petenti› ‹scorpionem›, sed aptum et iustum ministrat cibum. Et iustus cibus animae intel¬lectualis est sapientia, quae est iustitia. Attende, quo modo cibus, qui noster est, dulcius nos pascit, quia de iustitia illum asse¬quimur, ‹non de gratia›. Ut dicimus: «Lar pro¬prius, licet exiguus, calet et valet aurum». Et vocatur propterea iste cibus ‹merces›, quia iu¬stitia est, quae potest saturari nos cibo ultimae felicitatis. Et si non ‹deberetur› nobis, quia non meruimus eum habere, non esset nobis dulcissimus cibus secundum nostram liberam naturam, sed esset cibus potius ‹servorum›, qui de iure nihil habent, sed habentur, quam ‹fi¬liorum, Cod. Vat. Lat. 1245 fol.9rb qui sunt de iure heredes›. Sed adverte coincidentiam iustitiae et gra¬tiae. Nam ‹regnum caelorum› est gratia, in qua coincidit iustitia, quia est ‹donum›, et do¬num est ex gratia. Sed cum sit cibus felicitans et saturitatem desideriorum continens, non est iustum, quod detur non desiderantibus vel non esurientibus. Merentur igitur ‹esurientes iusti¬tiam› assequi donum saturitatis. Et hoc attente considera. Non potest autem quis ‹esurire iustitiam›, qui non est ‹misericors›. Nam ‹esuries iusti¬tiae› signum est misericordiam adesse. Iustitia est sicut panis, in quo est humidum, sine quo non pascit panis. Humiditas est misericordia. Rigor iustitiae non pascit, sed temperata cum misericordia. Coincidit igitur iustitia cum mi¬sericordia seu gratia. Unde sequitur: «Beati misericordes, quoniam ipsi misericor¬diam consequentur». Exigit iustitia, ut ‹alteri facias, quod tibi fieri velis›. Sed nemo est, qui non velit sibi compati et misereri. Lugentes enim luctu pe¬tunt sibi misereri. Si igitur per luctum purga¬tus ‹esurit iustitiam›, hoc probatur, an vera sit esuries, per misericordiam. Solet enim ali¬quando febricitantibus purgatis advenire esu¬ries et appetitus, quasi sint sani, et non sunt; et instabilitas ipsius appetitus ostendit ipsum non pervenire ex sanitate, sed ex infirmitate. Sic probatur ‹esuries iustitiae›: nam si dul¬cor misericordiae advenit, ita quod ubi prius fuisti avarus, modo es largus in eleemosynis et gaudes posse ostendere opera misericordiae, ut iustificeris, appetitus venit ex sanitate. Sed si ‹esuris iustitiam› et iustificari, non tamen ha¬bes compassionem cum miseris, sed pristinum ‹cor rigidum et durum›, esuries non venit ex sanitate, sed ‹esuris iustitiam› instabiliter, et non perseverabit appetitus, sed ex immunditia cordis foedabitur, et erit infirmitas recidiva. Unde ad hoc, quod non timeatur recidiva, necesse est mundum cor esse. Ideo sequitur: «Beati mundo corde, quoniam ipsi Deum videbunt». Isti ‹mundum cor› habent, qui «esuriunt et sitiunt iustitiam». Cuius signum est, quod sunt ‹misericordes›. Et tunc signum est, quod inte¬grae sunt sani in oculo mentis, cuius obiectum tunc non fertur nisi ubi est ‹esuries›, scilicet ‹in iustitiam›, quae Deus est. Et ob hoc «Deum videbunt». Et hoc considera, quod Deum videre est misericordiam consequi Cod. Vat. Lat. 1245 fol.9va et saturari et ‹heredi¬tare terram› et assequi ‹caelorum regnum›. Attende Deum non esse visibilem oculis ex¬terioribus, qui solum ⌈capax est⌉ corporalium et temporalium, sed oculo cordis, et hic est intellectus. Nec hic oculo intellectus est visi¬bilis nisi secundum condicionem mundi, scili¬cet «in aenigmate». In alio autem mundo, qui est mundus veritatis, videtur secundum condi¬cionem illius mundi, scilicet in veritate. Iste mundus non est in veritate, sed in ‹figura›. Ait Apostolus: «Praeterit figura huius mundi». Unde non potest nisi in figura et ima¬gine veritas videri. Sed quia in alio mundo, ubi «praeterit figura», est veritas, ideo dicit Christus, quod qui ibi «mundo corde» fuerint, «Deum videbunt». Et dicit «Deum», et «Deus est Veritas»; et dicit «videbunt» etc. Qui igitur hinc recesserint et non prius ‹mundum cor habuerint›, «Deum» non «vide¬bunt». Unde hic oportet ‹cor› habere ‹mun¬dum›, ut ibi possit ‹videri Deus›. Et nota, quod purgatorium non purgat cor sive mentem ‹aversam a Deo› et ‹conversam ad creaturam›, sed conversam ad Deum, non¬dum tamen claram etc. Et ob hoc luctus est purgatio efficacior quam ignis purgatorii, quia purgat mentem de omni morbo et caecitate. Non sic purgatorium, sed solum clarificat vi¬sum. Qui autem Deum videt, hic iam pacem habet. Quare subditur: «Beati pacifici, quoniam filii Dei vocabun¬tur». Qui enim usque ad cordis munditiam perve¬nit, ‹pacificus› est, et hoc est signum, quod cor est mundum, quia ‹pacificus›. Si enim non offenditur, etiam non solum non offenditur per hoc, quod sibi quaecumque iniuriae inferun¬tur, sed etiam omne bonum optat inimicis et iniuriantibus. Talis nihil maculae habet in corde, sed est de ‹puro corde›, de quo non possunt nisi deiformia exire. Semper ille habet Deum ante oculos, et non iudicat sibi iniu¬riari, sed quod ‹omnia in bonum sibi cedant›, ac quod iniuriantibus sint gratiae agendae, qui ipsum probant, ut probatus et ‹pacificus› re¬pertus Deo similior fiat, qui id, quod pro vita bonorum concedit de caelo fieri per solem et pluviam, etiam a malis non subtrahit. Assequentur igitur in futuro saeculo filiatio¬nem Dei et regis pacifici, et hoc nomen no¬vum sortientur. Nam cum filii Satanae a ‹Sa¬tan›, qui est Cod. Vat. Lat. 1245 fol.9vb ‹princeps divisionis›, nomen sor¬tiantur, quia sunt ‹odiosi›, ‹invidiosi, furiosi›, ‹fures, latrones›, etc. – quae sunt peccata divi¬dentia a pace –, sic filii ‹principis pacis›, qui est Deus, «filii Dei vocabuntur». Nam absoluta pax Deus est. Unde sunt ‹filii et heredes Dei› et ‹possidebunt› hereditatem pacis, quae est aeterna requies. Probatur autem ‹pacificus› in adversitate. Ob hoc subdit: «Beati, qui persecutionem patiuntur propter iustitiam, quoniam ipsorum est regnum caelo¬rum». Ecce, quo modo «ipsorum est regnum cae¬lorum», qui probati in persecutione inventi sunt ‹pacifici›. Christus, dum male tractaretur, «non aperuit os suum», quia ‹pacificus›. Dicit autem probari pacificationem in persecutione «propter iustitiam». Nam qui libenter suffert omnem persecutionem et alacriter, ut clarifice¬tur Deus, qui est iustitia, ille est ‹filius Dei et heres regni›. Unde ipsi sunt, qui sunt «pauperes spiritu», ‹quorum est regnum caelorum›. Ad ‹pauperta¬tem› igitur ‹spiritus› omnia ista requiruntur, et ita non est nisi ‹paupertas spiritus›. Quae quidem ‹paupertas spiritus› non po¬test esse vera paupertas, nisi reperiantur in ipsa singula per ordinem expressa per Salvato¬rem et magistrum veritatis. Subinfert magister, ex quo haec ita sunt: Tunc vos discipuli «beati estis, cum maledi¬xerint vobis» homines «et persecuti vos fuerint et dixerint omne malum adversum vos men¬tientes propter me». Quasi diceret: Si ‹pauperes spiritu sunt beati›, tunc vos ‹estis beati›, quando ‹persecu¬tionem patiemini›. Patientia enim in persecu¬tione «propter iustitiam» est ultimum signum ‹paupertatis spiritus›. Nam per septem probas probatur, sicut au¬rum probatur per septem modos, an sit verum aurum, et si persteterit in septima proba, tunc est certitudo probata. ‹Paupertas spiritus› est aurum et probatur in septem temptationibus et ignibus, et ultima proba est persecutio, in qua martyres probati inventi sunt veri ‹paupe¬res spiritu›. Unde dicit Christus modum persecutionis: Primo, quando eis ‹maledicitur›; secundo, quando ‹persecuti fuerint› de civitate in civi¬tatem, et tertio, quando homines «dixerint omne malum adversum eos mentientes», et hoc «propter me», qui sum ‹iustitia› etc. Nota: Qui maledictis, laceratione famae aut alias «persecutionem Cod. Vat. Lat. 1245 fol.10ra patiuntur», si illa ‹prop¬ter veritatem et iustitiam› – quia Christus est veritas et iustitia – patiuntur, et illi, qui ‹dixe¬rint mala›, ‹mentiuntur›, tunc sunt ‹beati illi, qui patiuntur›. Nota, quia dicit: «Beati estis». Eo ipso quod quis ‹patitur persecutionem›, est beatus quoad Deum. Concludit: «Gaudete ergo et exsultate, quia merces vestra copiosa est in caelis!» Nota, quia dicit ‹gaudendum et exsultan¬dum› in ‹persecutione› et ‹tribulatione›, sicut ipsi apostoli «gaudentes» recesserunt de iudicio, ubi condemnati fuerunt ad mortem propter veritatem, «gaudentes» «quia digni habiti sunt» «contumeliam pati» propter Christum, qui est veritas. Quanto igitur gaudium est maius in ‹persecutione›, tanto ‹merces copiosior›. In¬cipit enim ‹merces› in hac vita, scilicet in illo gaudio, et continuatur in aeternitate. Si est gaudium in morte, numquam potest esse tristitia. Nihil enim terribilius morte et a laetitia remotius. Quare si in morte gaudium, manifestum est numquam tristitiam futuram. Dicit igitur «Gaudete!» et addit «Exsultate!», quasi diceret: Gaudete quantum fieri potest! Nam «merces» gaudii illius, quod habebitis in ‹tribulatione›, est «copiosa». Dicit ‹copiosam› esse, quia pro temporali dat aeternum gau¬dium. Nota, quo modo iustitia est «merces», et iu¬stitia cum ‹misericordia› est ‹merces copiosa›: ‹Apud eum misericordia est copiosa›. Copiosi¬tas enim est misericordia, quae iudicium su¬perexaltat. Et attende diligenter, quod merces est ipsa copiositas. Deus est merces «magna nimis», ut ad Abraham dixit. «Magna nimis» est copiosi¬tas, quae est infinitas. Et sic nota, quo modo transferimur ad copiositatem, ut assequamur illud in copia, ad quod aspiramus, et est frui¬tio Dei semper benedicti. Attende etiam, quia sermo iste durat per tria capitula integra in Matthaeo et est perfec¬tissima doctrina ‹audienti et facienti›, ut dicit Christus in fine, ubi ‹assimilat talem domui su¬per firmam petram fundatae›, et ‹non facien¬tem assimilat domui super arenam fundatae›. Et si quis subtiliter considerat, totus sermo complicatur virtualiter in illo: «Beati pauperes spiritu, quoniam etc.».