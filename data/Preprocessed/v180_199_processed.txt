Cod. Vat. Lat. 1245 fol.113rb «Oratio autem fiebat ab ecclesia sine inter¬missione pro eo» etc. Quid requiritur, ut oratio fiat pro alio? Vide in Discipulo LXV. Quomodo in lectione expri¬mitur animae peccatricis incarceratio et liberatio, in Iordano. NOTAE NOTAE Cod. Vat. Lat. 1245 fol.113va Aristoteles XII Metaphysicae capitulo quarto, ubi loquitur de multiplici necessario, di¬cit quod est necessarium quod «non contingit aliter se habere, sed est simpliciter. A tali ergo principio tum caelum tum natura dependet. Vita vero illi est, qualis nobis pauco tempore optima est, siquidem ita illud semper habet quod nobis impossibile est, quoniam et delectabile actus hu¬ius est. Et ob hoc vigilatio, sensus, intellectus maxime delectabile est. Spes item ac memoria propter haec ipsa. Intellectio vero secundum se eius est, quod per se optimum est, et quae ma¬xima, eius quidem maxime est. Se ipsum vero intelligit intellectus participatione intelligibilis. Intelligibilis namque fit attingens et intelligens, ita ut idem intellectus et intelligibile sit. Suscep¬tivum enim intelligibilis et substantiae intellectus est. Operatur autem habens; quare quod videtur intellectus divinum habere, id magis quam hoc est, et speculatio optimum et maxime delectabile est. Si igitur ita bene se habet Deus semper, ut nos aliquando, admirabile est. Quod si magis, adhuc admirabilius est, ac ita se habet. Ceterum vita quoque profecto exsistit, siquidem intellec¬tus actus vita est; ille vero est actus; actus vero illius per se vita optima perpetuaque est. Dici¬mus itaque Deum optimum sempiternumque animal esse. Quare vita et aevum continuum et aeternum inest Deo. Hoc enim est Deus.» Et infra: «Quod itaque est quaedam aeterna immobilisque substantia et a sensibilibus sepa¬rata, constat ex dictis. Ostensum autem est quod nec ullam magnitudinem possibile est hanc sub¬stantiam habere. Verum impartibilis indivisibilis¬que est.» Et capitulo sexto: «Se ipsum ergo intelligit, siquidem est quod optimum est.» Et infra: «Si aliud intelligere aliud intelligi sit, secundum quid est ei bene esse, quando quidem non est aliud intellectioni esse et intellectio?» Et infra: «Cum igitur non sit diversum intel¬ligens et intellectum in eis quae non habent ma¬teriam, eaedem sunt, intellectioque intellecti una.» Ex textu Aristotelis praemisso ultimae trans¬lationis Cardinalis Niceni habemus necessarium tale, quod «non contingit aliter se habere, sed est simpliciter», esse principium et Deum. Non ta¬men intelligo Aristotelem, ubi dicit quod ne¬cessarium tale, quod «non contingit aliter se ha¬bere», Cod. Vat. Lat. 1245 fol.113vb velle aliud dicere quam quod non potest aliter se habere, ut Deus, intelligatur esse id, quod est id quod esse potest. Nam omne quod non est absoluta necessitas potest aliter esse quam est. Quare omne tale non est ex se, sed dependet a principio. Deinde patet secundum Aristotelem caelum et naturam habere Deum principium a quo dependent. Unde patet quod natura non est Deus, sicut nec caelum, sed sunt instrumenta Dei, per quae Deus operatur. Consequenter subiungit: «Vita vero illi est, qualis nobis pauco tempore optima est.» Nam philosophi, qui vacant speculationi, aliquando rapiuntur ad contemplationem talem, quae est eis delectabilissima atque optima. Sed hoc eo modo, quo oculus noster raptim fertur in corpus solare, ubi non potest se visus figere ob nimium lucis excessum. Sed Deus semper habet vitam optimam. Hoc autem ‹nobis est impossibile›. Deinde dicit: «Quoniam et delectabile actus hu¬ius est.» Actus est delectabilis; quare scilicet esse huius est actus. «Vigilatio, sensus, intellectio maxi¬me delectabile est.» Nam sunt actus. Sic «spes», alias «species», «et memoriae» sunt delectabiles «propter haec ipsa», quia intellectioni serviunt. Deinde sequitur: «Intellectio vero secundum se eius est, quod per se optimum est.» Nam ex quo intellectio est actus maxime delectabilis, tunc secundum se convenit ei, quod per se op¬timum est, «et quae maxima» intellectio eius quod «maxime est». Deinde dicit: «Se ipsum vero intelligit intellec¬tus participatione intelligibilis.» Nam, ut subdit, intellectus fit intelligibilis «attingens et intelli¬gens, ita ut idem intellectus et intelligibile sit». Et nota, quomodo dicit: «Et speculatio opti¬mum et maxime delectabile est.» Et subiungit, quo¬modo Deus est vita, quia intellectus et actus, et actus ipsius «per se vita optima perpetuaque est». Et nota quod, si Deus est purissimus intellec¬tus, «se ipsum» igitur «intelligit». Nam in ipso intelligere est intelligi. Nam alias «secundum quid» esset «ei bene esse?» Sed quia est opti¬mum, ‹non est aliud intellectioni esse et intellec¬tio›. Intellectus igitur optimus se ipsum intelligit. Unde de se producit intelligibile, et illud quidem intelligibile non est aliud quam intellectus. Sed quia ex intellectu optimo, qui de se pro¬ducit intelligibile, et ex ipso intelligibili producto oritur intelligere delectabilissimum, tunc est quies Cod. Vat. Lat. 1245 fol.114ra et pax, nexus, caritas seu unio, neque nos christiani aliter dicimus Deum trinum et unum. Nam Patrem dicimus intellectum, Filium intel¬ligibilem, quem Paulus dicit ‹splendorem, seu fi¬guram substantiae Patris›; Spiritum Sanctum ac¬tum delectabilissimum ex intellectu et intelligibili procedentem. Neque aliud est intellectus et aliud intelligibile et aliud actus ex utroque procedens; nam Deus est intellectus, idem Deus est intelli¬gibilis et idem est actus. Sed Deus intelligens non est Deus intelligibilis et Deus intelligere, seu actus utriusque non est Deus intelligens seu Deus intelligibilis. Sunt enim distinctae illae re¬lationes in Deo. In unitate itaque essentiae et identitate substantiae sunt illae correlationes. Aristoteles X Ethicorum: «Potest autem quis perfrui corporis voluptatibus, etiam abiec¬tus quisque non minus quam optimus, ac feli¬citatem nullus dicit abiecto competere, sed vitam solum. Non enim in huiusmodi delectamentis felicitas consistit, sed in operationibus secun¬dum virtutem, ut dictum prius. Quod si felicitas secundum virtutem operatio, rationale est, ut sit secundum optimam, ea vero esset utique optimi. Sive ergo mens id sit sive aliud quoddam, quod natura videatur imperare et ducere et curam co¬gitationemque habere honestarum et divinarum rerum, seu divinum et ipsum exsistens seu eo¬rum quae in nobis sunt divinissimum, huius operatio secundum propriam virtutem erit uti¬que perfecta felicitas. Quod autem sit contem¬plativa, dictum est.» ‹Nam haec est optima ope¬ratio.› Nota: Dicit Aristoteles in X Ethicorum: «maximam vero omnium operationum volupta¬tem afferre illam quae est per sapientiam omnes consentiunt. Videtur namque sapientiam mirabi¬les quasdam habere voluptates et certitudine et puritate, et rationabile est scientibus maiorem delectationem adesse quam quaerentibus.» Et infra: «Sapiens per se ipsum contemplari potest, et quanto sapientior sit, magis. Melius fortasse, si adiutores habet, sed tamen ipse per se sufficientissimus est. Videturque sola propter se ipsam amari. Nihil enim ab illa provenit prop¬ter contemCod. Vat. Lat. 1245 fol.114rbplationem.» Haec ille. Possent ista non inepte conformiter ad ea quae religio tenet christiana intelligi. Nam feli¬citatem in contemplatione seu visione sapientiae, quae Deus est, nos ex Christi doctrina credimus. Experimur in nobis, quando venationem exer¬cemus, quomodo magnam consequitur volup¬tatem, quando apprehendimus. Nam ex ingenio nostro procedit venatio. Unde cum actus ille ex industria nostra procedens consequitur inten¬tum, in quiete illa valde deliciatur. Sic in ma¬thematicis, quando videmus certitudinem infalli¬bilem nos attigisse, miro modo gaudemus, ut dum videmus certissimum esse diametrum esse asymmetrum costae. Et hoc quanto magis certi¬tudo fuit remota et inventu rarior et difficilior; ‹omne enim rarum carum›. Quaerit igitur ratio¬nalis natura omni conatu liberari a dubio et esse in certo. Unde optime dicit Aristoteles ‹in sa¬pientia esse voluptates ob certitudinem et puri¬tatem›. Pura enim certitudo, quae omni mixtura caret fallibilitatis, «abscondita est ab oculis om¬nium» sapientum. Non reperitur nisi in aeterna sapientia. Unde intellectualis natura non potest quiescere nisi illa certitudine, quae est et veritas absoluta, apprehensa. Et attende, quia dicit: ‹Et rationabile est ma¬iorem delectationem adesse scientibus quam quaerentibus.› Quaerere enim veritatem illam ha¬bet delectationem sicut venari; sed scire id quod quaeritur, ut possideatur, habet maiorem delec¬tationem. Unde si consideras sapientiam esse omnium mobilium mobilissimum et velocissime praecedere omnes ipsam apprehendere quaeren¬tes, quasi veritas, quae antecedit vestigium su¬um – prior enim est veritas suo vestigio –, et non fit venatio absconditae veritatis nisi in ve¬stigio, sicut cervus per vestigium quaeritur qui non videtur, ideo, nisi velit, non capitur, oportet igitur quod velit capi; ideo necesse est quod amore capiatur, quae nulla vi seu creata potentia capi potest. Nisi igitur sapientia amore placata se ipsam in animas quaerentium transferat, ut ca¬piatur, non apprehendetur. Ipsa autem est, quae ait: «Ego diligentes me diligo.» Et hunc modum omnes venatores philosophi ignorarunt et solum Christus nobis ipsum aperuit, qui docuit quod, si fide operante Cod. Vat. Lat. 1245 fol.114va per dilectionem venator insequi¬tur ipsam, tunc reperiet gratiam in oculis eius et reddet se illi domesticam.