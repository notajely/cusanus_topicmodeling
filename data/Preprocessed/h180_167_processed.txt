Cod. Vat. Lat. 1245 fol.59rb «Pariet filium, et vocabis nomen eius Jesum» etc. Matthaei primo, et in evangelio vigiliae na¬tivitatis, quae erit post cras. Et quia raro praedicatur, ideo nunc aliquid de illo devotissimo evangelio dicemus. Tam ex Luca quam Matthaeo habemus Mariam prius fuisse desponsatam, ex Luca etiam angeli missionem, post cuius missionem et conceptio¬nem Jesu Maria exsistens in domo Joseph nundum ad thalamum transducta secundum consuetudi¬nem, quae erat, quod puellae desponsatae habita¬bant pro custodia et moribus cum sponso, sed non conveniebant simul in lecto nisi solemnitatibus certis adhibitis. Sic ipsa ivit per montana stando cum Elisabeth usque ad nativitatem Johannis Bap¬tistae – rediens ad sponsum: intumuerat venter eius, et ita ‹inventa est ipsa rediens habere in utero de Spiritu Sancto›, prout in evangelio. Nota: Dicit: «Cum esset desponsata mater eius Maria Joseph» etc. Mater eius, cuius eius etc. secundum Origenem, scilicet Dei et ho¬minis, et dicitur Theotocos. Nam non est alius Filius Patris in aeternitate quam filius matris in tempore, sed natus Cod. Vat. Lat. 1245 fol.59va in aeternitate natus est in tempore etc. Maria fuit desponsata propter plures causas, ut ipsa, quae est perfectio omnis status, in se haberet omnem perfectionem, scilicet virginita¬tem, maternitatem in sanctificatione scilicet in sacramento matrimonii, quae etiam postea sta¬tum viduitatis habuit, quando Christus in cruce matrem Johanni commisit. Causae, cur desponsata, per doctores plures assignantur. Nam sicut Salvator debuit habere matrem virginem, ita et irreprehensibilem, et id¬eo, ne ipse ante tempus tolleretur de mundo vel cum occasione colorata mater vel lapidaretur quasi adultera vel combureretur quasi filia sacer¬dotalis vel Herodes et Judaei ipsum quasi in ad¬ulterio genitum viderentur iuste persecutum, id¬eo etc. Et ut haberet filius custodem et mater ministerium in necessitate etc. quo modo fuit verum matrimonium, quando ipsa ex voto non cognoscebat virum nec inten¬debat etc.? Quia inter mulierem et impotentem potest esse matrimonium ob consensum etc. Nota: Frater, qui suscitat semen fratris secun¬dum legem, fuit maritus, et partus non fuit suus etc. Potest esse maritus, et partus uxoris non suus neque propterea in adulterio conceptus – ut si vidua, quae parum ante obitum mariti con¬cepit et eo mortuo ducit alium. Hoc pro tanto dico, quod stant simul matrimonium verum et iustum et quod partus non sit illius viri, sed sit alterius, a quo antequam convenirent concepit. «Habens de Spiritu Sancto»: Nota mirabile, quo modo ex Spiritu Sancto habuit in utero. Nam non dicitur Spiritus Sanctus pater, a quo habuit in utero, sed sicut vis quaedam, quae sine artifice faceret ligna moveri, ut fierent domus. Vis illa non esset domificator, sed quaedam alt¬ior natura sic naturam movens. «Joseph vir eius»: cur potius Joseph, et quo modo quattuor Joseph sancti etc., et de isto sancto, cui commisit Deus tantum depositum, apud alios scriptores sermonum habes. Hoc autem nota quod iste Joseph fuit faber lignarius. Maria peperit filium. Qualis ille fuit, virginitas Mariae ostendit; quod autem pati debuit, faber lignarius indicat pa¬ter eius, scilicet crucifixionem. Expositio de anima, quae Maria seu illumi¬nata dici potest. Illa anima debet esse desponsa¬ta Cod. Vat. Lat. 1245 fol.59vb viro, scilicet legi et sacramento. Nam sub lege in oboedientia esse debet anima, non vaga sine oboedientia etc. Desponsatio significat vot¬um uti est a spondeo, sponsus et sponsa. Co¬nexio voti fit amore et fide etc. Fide concipitur. Conceptus fit in anima in potentia intellectiva. Deus sponsus, verbum Dei vis generativa, fides vis receptiva luminis, intellectus subiectum etc. Uti in omnibus, ita in illo generans et vis gene¬rativa subiectum et vis generabilis sive materna. Haec generatio, quae debet terminari in filiatione Dei, praecedit omnem aliam conventionem, quia non «ex sanguinibus neque voluntate carnis» est, «sed ex Deo» Spiritu Sancto, spiritus est vis mo¬tiva, uti vis movens aerem dicitur spiritus seu ventus etc. Quando profertur verbum, quod debet con¬cipi, tunc praecedit quidam spiritus proferentis, qui movetur per aurem audientis et in se defert verbum, quod debet concipi in interiori potenti¬ae animae, scilicet intellectu. Neque ad intellec¬tum aliter perveniret verbum. Spiritus igitur ille dispositor est, ut capiatur verbum. Sic Spiritus Sanctus, qui est caritas, facit venire conceptum ad animam verbigenam etc.