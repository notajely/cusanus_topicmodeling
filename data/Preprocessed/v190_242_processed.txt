169vb «Quaerite ergo primum regnum Dei et iusti¬tiam eius, et haec omnia adicientur vobis.» In evangelio. Arguit sic salvator, quia «nemo potest duobus dominis servire, aut enim unum odio habebit et alterum diliget, aut unum sustinebit et alterum contemnet». Ex quo sequitur quod «non potestis Deo servire et mammonae». Vide quoniam Deus caritas est, et ideo dicit: «Qui non est me¬cum, contra me est.» Qui non est cum caritate, est contra caritatem. Odium est contra carita¬tem. Et licet Deus, qui est ipsa bonitas, non possit odiri ut Deus, sed sicut latro odit iudi¬cem non ut hominem sed iudicem, 170ra tamen con¬temnitur quando eius mandata contemnuntur, et diabolus, qui non potest diligi ut talis, susti¬netur. Quale igitur praemium reportat cum caritate existens? Certe illud: «Ego diligentes me diligo.» Et quid est hoc nisi unio spiritus hominis cum spiritu Dei? Quid spiritus Dei nisi vita intellec¬tualis spiritus? Nam non est aliud diligere Dei quam vivificare. Et ideo dicit: Ego me amantes vivifico. Et quae est illa vivificatio, quae conver¬titur cum dilectione? Certe est continua vitae animae innovatio. Amor enim continue influit novam vitam et laetitiam, sicut calor iuvenilis continue laetificat vitam sensibilem. Attrahit enim divinus radius amore dulcissimo spiritum. Sic spiritus, qui conglutinatur amore ad vitam, «vitam aeternam possidebit». Odire autem est se avertere. Amor facit accedere ad amatum; odium avertere. Unde ad quem se homo convertit, illum praefert et pro domino habet. Et non potest ae¬que duos sibi praeferre. Nam praecisa aequalitas non est nisi Deus Filius Patri per omnia aequalis, a qua unitate Patris et aequalitate Filii sequitur nexus amoris aeternus. Spiritus igitur Sanctus, qui est amor unitatis et aequalitatis, est caritas et amor unus Patris et Filii, non alius in Patre et alius in Filio, sed idem sicut amor Patris in quo Filius et amor Filii in quo Pater. Pater enim ut Pater non potest alio amore diligi quam Filius, et Filius ut Filius non potest alio amore diligi quam Pater. Ideo utriusque non est nisi unus spiritus seu amor. Si igitur duo amores aequales esse nequeunt, alter non est verus amor. Nam unus non com¬patitur alium. Qui igitur alium amorem nititur assimilare priori, iste odit priorem, cui obviat, et detrahit. Unde quando studet servire secundo, cessat a servitio primi. Oculus, qui est amoris pes in sensibilibus, hoc ostendit. Nam non pot¬est oculus simul et aeque attente duos intueri, et ubi amor, ibi attentio visus. Quamcito igitur at¬tentio se ad alium inclinat, a priori se avertit, et non potest simul deferre spiritum desiderii per visum ad utrosque, quia spiritus amoris, quo ani¬matur, non potest simul ad diversa pergere. Quapropter sicut iustus iustitiae serviens plus eam amat quam se ipsum, et, ut dicit quidam, si iustum in se 170rb portaret infernum, ipsum ama¬ret, ipsi saperet, ipsum delectaret, et sicut amaret iustum, ita odiret iniustum, etiam si in se para¬disum portaret, sic Deus diligi debet secundum primum. Et hoc praecipitur Matthaei 22. Et pa¬ter, mater, uxor, filii et anima propria iuxta se¬cundum odi debent, Lucae ⌈9⌉. Qui servit duo¬bus, Deo non servit. Duo enim alteritatem complicat, cui propter¬ea in creatione in secunda die non legitur be¬nedixisse. Est enim binarius radix divisionis, quia primus par numerus. Par enim dicitur quia partibilis et divisibilis, immo quia partitus et di¬visus, cadit par in ordine mali, quia ex binario procedit, qui principium divisionis, sicut sini¬strum et privatio in ordine mali cadunt, ut cum dicet iudex: ‹Ite, maledicti, ad eos qui in sinistris erunt, separando haedos ab agnis›. Qui enim ser¬vit Deo et alteri quod non est Deus, non utique Deo solum servit, sed ei quod non est Deus. Dicit autem notanter «duobus». Nam potest homo alteri servire quam Deo, sed non nisi propter Deum. Tunc enim quia Deus finis est, non servit duobus sed uni. Idem enim est actus quo amo id quod ad finem et finem ipsum. Sed si illud alterum est extra ordinem finis, tunc peccatur immo servitur peccato, Iohannis 8: «Qui facit pec¬catum, servus est peccati.» Omnis itaque non ser¬viens Deo aut alteri cum Domino necesse est quod serviat peccato, nihili aut diabolo. Dicit «dominis». Nota: Dominus est non ille cui servio, sed id propter quod servio. Sequitur: «Non potestis Deo servire et mam¬monae.» Fines enim non possunt esse duo. Finis enim trahit. Quo modo autem idem trahi posset simul et semel ad diversos fines? Unus est igitur finis. Mammona divitiae sunt seu spiritus, qui sollicitat avaros seu qui praeest divitiis. Servire mammonae contradicit servitio Dei. Nam servire Deo est regnare; servire mammonae est verus servitus. Ille enim servit mammonae qui venera¬tur et colit divitias et custodit illas, ne rapiantur aut minuantur, cor suum apponendo. Divitiae si affluant et cor non apponitur, ut augeantur sed ut utiliter et iuste exponantur, non obsunt, quia non dominantur 170va possessori, sed ipse dominatur eis. Non dicit, quod nemo possit Deum habere et divitias, sed servire. Proprie ille servit divitiis, qui omne studium adhibet, ut eas habeat et te¬neat, diffidens de Deo quasi omnino sit ipse Deus negligens in providendo. Unde subditur: «Ideo dico vobis, ne solliciti sitis animae vestrae quid manducetis neque cor¬pori vestro quid induamini», quasi dicat: Hanc superfluam curam, quae dicitur sollicitudo et oc¬cupat totum hominem, habent servientes mam¬monae, qui in Deo non confidunt et reponunt escas et vestes pro multis annis. Et hoc ostendit ex diffidentia fieri. Si enim crederet avarus, quod Deus, qui dedit animam seu vitam et qui dedit corpus, quae plus sunt quam esca et vestis, non se intantum occuparet. Nam qui dedit vitam, ut vivat homo, de hiis, sine quibus vivere nequit, quo modo denegabit; qui dedit quod plus est, quo modo denegabit quod minus? Non vult propterea magister, quod cessare debeamus ab agricultura et artibus mechanicis, quando dicit: «Respicite volatilia caeli, quoniam non serunt neque metunt neque congregant in horrea, et Pater vester caelestis pascit illa.» Nam arguit, quod etiam non seminantibus volatilibus de semine providet. Si irrationalibus providet, igitur magis seu a fortiori non deseret vos ‹Pater vester caelestis, qui pluris estis illis›. Dicit «Pater vester», ut sciant eum curam no¬stri agere, quia Pater noster. Dicit «caelestis Pater». Nam ex caelo fit pro¬videntia. Vide quod Pater caelestis, qui dat om¬nibus esse, dat et conservari. Bestiis quibus providet dat quantum sufficit luminis, ut cognoscant conveniens pabulum et sub tali instinctu oboedienter ducuntur ad con¬venientia naturae suae. Homo vero cum non sit determinatus ad unum vivendi modum, cui mundus iste ad hoc ut vivat, subiectus est, habet intellectum, ut eli¬gat ex variis terrae nascentibus, quo modo meli¬us vivat, et hinc sunt artes mechanicae, agricul¬tura, navigatio, fabrilis ars, textura, aedificatio, armatura et talia, quae mediante intellectu nobis a Deo sunt donata, 170vb ut necessitati nostrae Deus hiis mediantibus provideat. Sic pluris sumus nos, qui arte et ingenio pollemus, et non frustra, sicut nec volatilia frustra habent lucem suae speciei donatam. Quando igitur donis illis utimur cum recta ratione, Deus, «qui solem suum facit oriri super bonos et malos», nos non deseret. Unde etsi Deus dat omne bonum, non tamen per cornua taurum, quia necesse est, ut et de nobis ab eo dato apponamus, qui ait: ‹Aperi os tuum, et ego implebo illud.› Aperire est enim id, quod nobis incumbit facere; implere nostros de¬fectus ipse potest et vult. Et sequitur: «Quis autem vestrum cogitans potest adicere ad staturam suam cubitum unum?» Velles esse maior, et cogitas multum, ut adicia¬tur staturae cubitus. Sed frustra cogitas, quia tu non dedisti tibi hanc quam habes staturam, quare nec ipsam augere potes ad tui libitum. Illius ergo es qui dedit et potest eam augere. Sicut igitur frustra cogitares adicere quantita¬tem ad personam, frustra etiam te fatigas in nimia sollicitudine velle ipsam cibis ultra perio¬dum sibi a Deo constitutum conservare. Quamdiu enim vivere tibi concessum est ab eo qui dedit vitam, tamdiu non morieris fame aut inedia seu frigore. Nam lilia agri, quae paucissimo tempore du¬rant, crescunt et sunt cooperta fulgido vestitu plus quam ex arte et studio humano sapientissi¬mus Salomon in ostensione omnis gloriae suae. «Si autem foenum agri, quod hodie est et cras in clibanum mittitur, Deus sic vestit, quanto magis vos modicae fidei.» Ecce quo modo lo¬quitur ad eos, qui sunt modicae fidei et ex dif¬fidentia, quam habent in divina providentia, to¬tam sollicitudinem ponunt ad escas et vestes. Et ideo ait: «Nolite solliciti esse dicentes quid manducabimus aut quid bibemus aut quo ope¬riemur. Haec enim omnia gentes inquirunt.» Gentes enim, quae non exspectant regnum cae¬lorum, sed ponunt felicitatem suam in corpora¬libus deliciis, «quorum deus venter est», sunt in istis sollicitae. Sed qui sunt fideles et credunt se habere Patrem in caelis, qui est omnipotens et 171ra cuncta gubernat, illi sciunt quo modo Pater no¬ster scit omnes defectus nostros et quibus indi¬gemus, et secundum nostram indigentiam pater¬ne providet. Et si aliquando nobis non ut volu¬mus ministrat, est quia eum pro Patre non co¬gnoscimus. Quoniam Pater omnipotens non subtrahit necessitatem filiis, et in omni quod dat Pater caelestis, cuius voluntatem Filius fieri orat «sicut in caelo et in terra», quietatur, quia scit saluti suae sufficere. Sequitur doctrina, per quam vitam assequimur. Ait magister: «Quaerite ergo primum regnum Dei et iustitiam eius, et haec omnia adicientur vobis.» Quantum sufficit quaerenti regnum Dei adicie¬tur. Ad sollicitudinem illius, qui quaerit regnum Dei, non est opus, ut alia addatur sollicitudo de escis et vestibus, quia quaerenti regnum Dei haec omnia ad hoc necessaria adicientur. Ait propheta: «Numquam vidi iustum derelictum.» Quis umquam audivit, quod illi, qui toto corde se religioni ubi regnum caelorum quaeritur astringunt, umquam in necessariis defecerunt? Quo modo Deus servos suos non pasceret, qui est dator vitae et pascit adversarios et rebelles suos inimicos? Advertendum, quod id quod ait veritatis ma¬gister primum esse quaerendum regnum Dei, per hoc non prohibet, quin post hoc etiam quae necessaria sunt ad hanc vitam quaeri possint. Primum est regnum Dei, quoniam omnia prop¬ter hominem, homo vero ut veniat ad regnum Dei, ut videat virtutem et gloriam eius. Primo viator curam habere debet, ut sit sanus et fortis, secundo quod habeat necessaria ad iter, puta vestes, escas. Quando est sanus et fortis, tunc alia omnia faciliter adicientur. Quando ha¬betur substantia, accidentia adicientur. Sed quid prodesse possent divitiae aut vestes aut esca non habenti personam fortem ad ambulandum? Cer¬te tantum quantum calcei claudo. Cura christiani debet esse habere sanum et integrum spiritum conscientia teste, quia hic spiritus bonus et fortis sua vi sursum ad Dominum pergere potest, et¬iam ubi in secreto et abscondito Deus celatur. Exclamavit sanctus Augustinus contra eos, qui omnia quae quaesiverunt voluerunt habere bona, sed non curarunt in se esse id quod vo¬luerunt caligis aut calceis 171rb inesse. Nam quaerit mundanus habere bonas vestes, calceos, do¬mum, equum et ita de omnibus, sed non curat, an ipse sit bonus. Si calcei te laedunt, statim apponis remedium et exuis eos. Sic de singulis. Sed non provides, si tu non es bonus. Hoc au¬tem, ut ait, ex eo est quia laesio in accidentalibus te sollicitat ad providendum, sed voluptas, quae est in peccato, te retrahit, ne provideas. Haec est illa ignorantia, in qua tenentur peccatores, quia non credunt in illa temporali voluptate carnis esse mortem spiritus et quod pro pauca laetitia mundi sequetur aeterna tristitia. Docemur igitur in hoc evangelio primo re¬gnum Dei et eius iustitiam quaeri debere, ut nos simus iusti et boni, quoniam extra iustitiam non est vita. Iustitia enim in hoc mundo condemnat iniustos ad mortem, «Deus» autem «iudex iu¬stus» non corpus ut in hoc mundo, sed spiritum, quia ipse iudex spiritus est, condemnat cum om¬nibus voluptatibus et concupiscentiis carnis, qui¬bus inhaeret. Attende quo modo magister nos docet, quod omnia respicere debemus, scilicet volatilia caeli, et considerare terrae nascentia lilia agri, et ex illis venare Deo, qui hominem pluris quasi finem omnium aestimat, magnam curam habere, ut spiritum intellectualem, qui liber est, ad consor¬tium sui trahat. Posuit igitur ante oculos hominis omnem sensibilem creaturam, ut studeat in illis spiritum, qui Deus est, admirari et colere et quaesitum amore tenere. Habet igitur spiritus, qui ad sciendum incli¬natur, in omni creatura vestigium artis divinae. Natura enim est prima divinae artis similitudo et ars hominis naturae similitudo. Imitatur enim homo naturam in operibus artis quantum potest. Ars autem hominis, per quam producit quod vult, per intellectum habet esse et operari, et est opus eius propter ipsum. Homo enim domifi¬cator ex intellectu artem habet; cum ratione enim omnia disponit aedificando, finem autem se constituit operis. Et quia voluntas Dei in se habet omnipotentem artem seu verbum sive conceptum Patris, tunc quod vult fit non sine ratione, quia in voluntate ratio, in ratione prae¬ceptor seu imperii rex. Et haec est superbene¬dicta trinitas, 171va quae est Deus unus omnia ut vult faciens. Considera igitur quo modo sensibilia naturae opera sunt similitudines verbi seu conceptus creatoris. Deus enim mediante natura explicat formas in ipso complicatas sicut intellectus, qui motu scripturae se ipsum in sensibili libro ex¬plicat; et sic sensibilia sunt liber motu seu natura scriptus Dei virtutem assimilans. Quae igitur in sensibili mundo apparent, non sunt nisi divinam virtutem repraesentantia. In Deo igitur ut in om¬nipotenti virtute sunt omnia, quae in sensibili mundo apparent, et in Deo sunt in veritate, immo ipsa veritas. Ut vero apparent, sunt expli¬cationes, sicut omnia lilia, quae sunt differentia et varia, veram speciem quam participant explicant. Verbum autem Dei est complicatio omnium for¬mabilium formarum; forma autem formarum specifice per naturam se explicat. Sed intellectualis natura ante omnem speci¬ficam naturam quasi similitudo prima ante om¬nem naturalem et sensibilem contractionem a Deo emanat quasi omnipotentis virtutis univer¬salis repraesentatio; de quo alibi. Unde opera artis nostrae quantum differunt ab sensibilibus naturae operibus, tantum sensi¬bilia, quae similitudines sunt, a veritate exem¬plari, quae Deus est. Quid igitur anima rationa¬lis, quae tantopere scire desiderat, appetit nisi habere participationem omnipotentis artis, quae vocatur sapientia seu Filius Dei. Dedit igitur Deus animae virgini castae sponsum, ad quem a natura inclinatur et quem animae omnium sapi¬entum mirabili diligentia apprehendere quaesive¬runt, uti omnes, qui veritatem quam dilexerunt, quaesiverunt. Sed misera anima, cum habeas talem spon¬sum ditissimum, qui tibi omnia quae vides dedit, ut tibi serviant, et tu te convertis ad servos quasi virgo de se nihil et ignobilis electa per regem in verum et inseparabile consortium, quae quia electa scitur per regem habet subiectionem et servitium omnium qui regis sunt, ad stabularium difformem suum flectit amorem, ut voluptatem carnis adimpleat. Nonne misera illa eici de regis contubernio et regno merito debet «in tenebras exteriores»? Sollicitudo, quae prohibetur quasi superflua per magistrum nostrum, illa ostendit 171vb deviasse animam de creatore, scilicet aversam et ad crea¬turam conversam. Nam non est sollicitudo sine cordis appositione seu amore. Quando igitur anima circuire deberet et quaerere quem diligit inclinatione naturali, apud quem omnia sunt ut in rerum quae videntur ratione et causa, in cuius admirationem sol et luna nos ducunt, et in via capitur amore, ne pergat quo tendit, tunc inter omnia, quae plus impediunt accessum ad sapien¬tiam, est mammona. Divitiae enim faciunt quem desistere a prosecutione et trahunt ad ea, quae mundi huius sunt. Ideo divites qui mammonae serviunt, non intrant in regnum, et divites qui mammonae non serviunt, intrant, si recte dis¬pensant. Sed perdifficile est divitias possidere et non possideri ab ipsis, immo nisi Deus dederit, est impossibile. Ideo hic docemur, ut sollicitu¬dinem temporalium spernamus, ne in laqueum incidamus. Oportet autem nos attendere ad verba magi¬stri, qui dixit: «Considerate lilia agri quo modo crescunt», ut quaeramus in hac consideratione regnum Dei. Quo modo enim crescat lilium aut quo modo vestitum est a Deo quis potest suffi¬cienter considerare? Hoc tamen scimus quod apud datorem esse ipsius lilii sunt omnia quae sunt. Apud datorem vitae vegetabilis sunt omnia vegetabilia, apud datorem formae omnia specio¬sa. Hoc est regnum Dei, in quo omnia non modo quo videntur sed modo quo consideran¬tur per intellectum; sicut qui intuetur in omni¬potentem artem, ille omnia videt modo quo sunt in veritate. Uti autem visui apparent modo quo unitas secundum capacitatem recipientis resplen¬det in figura et imagine, et sicut ars omnium magistrorum seu pictorum non attingit ad veram figuram cuiuscumque creaturae, nullus enim co¬lor pictorum colorem lilii aut aquae seu ignis attingit, sic nullum sensibile attingit veritatem unde effluit. Ita haurimus Deum in suo regno, quod est veritas seu ars sive sapientia, habere veritatem omnium quae videmus aut sensu attin¬gimus. Et est differentia inter lilium quod vide¬mus et lilium in veritate quod consideratione quaerimus sicut inter hominem verum et homi¬nem pictum. 172ra Ita de vita et singulis. Sunt igitur divitiae verae in regno Dei. Veri¬tas autem est permanens in saeculum saeculi. Quare quaerenti regnum caelorum, cui cura est, ut habeat omnium divitiarum veritatem, omnia adicientur. Sunt enim divitiae istae accidentia il¬lius thesauri veri et substantialis. Accidentia enim dici possunt omnia, quae videmus, in re¬spectu Dei, qui vere est. Nam omnia corrupti¬bilia sunt modi quidam ipsius veri entis, sicut vera tua facies in variis speculis varie resplendet, et non sunt omnes apparentiae nisi unius verae faciei varii modi. Sequitur consideratio circa verbum magistri, ubi ait: «et iustitiam eius». Regnum omne in iustitia consistit. Sine enim iustitia non est pax. Ubi summa quies et pax, ibi iustitia summa, quae unicuique dat quod suum est. In iustitia est pulchritudo et ordo et complicatio omnis virtu¬tis. Iusto iustitia est vita et omne desiderabile, Deus, paradisus, merces, fruitio. Est praemium essentiale iustitia iusto in regno iustitiae et pacis perpetuae. Ibi nihil contrarietatis, ubi regnat ve¬ritas, quae iustitia. Iustitia regni Dei est rex ipse. Iudex est pacificator, compositor, mediator, pax ipsa, qui se ipso omnes reddit contentos, quasi vivus infinitus thesaurus, qui se ipso contentaret pro divitiis concertantes. Omnis concertatio in regno, ubi non est meum et tuum, est pax et amor, ubi nulla est iniustitia, ubi nulla est condemnatio. In regno iustitiae non est odium nec invidia. Ibi quisque de bono alterius ut de proprio gaudet. Laetitia est una omnium et singulorum, qua maior esse nequit, ubi iustitia regnat, quae amor et laetitia. Beatus igitur ille, qui quaerit regnum Dei via quae dirigit ad iustitiam ipsius, quoniam ille am¬bulat per breves sed artas et rectas semitas ip¬sum ad pacem perducentes. Adhuc dico posse evangelium nostrum intel¬ligi quod postquam magister, prout narrat Mat¬thaeus sexto capitulo, locutus est quae ad veram religionem suam seu christianam fideli necessa¬ria sunt, ut ad vitam pertingat, quae est in regno Dei, considerans humanam simplicitatem solli¬cite 172rb intra se dubitare quo modo in regno illo cibus et vestitus, qui ad vitam in hoc mundo ad vivendum necessarius, habeatur, volens hanc haesitationem ignorantium tollere introducit ex simili illam sollicitationem supervacuam esse, quia ibi dabitur per regem et Patrem omnium quidquid fuerit ad vitam illam necessarium. Et cibus ille se habet ad istum similiter et vestitus ad istum sicut imago ad veritatem, sicut vestis depicta ad veram et operimentum lilii agri ad contextum in panno ex arte hominis. Sicut enim rex caeli et terrae terrenis volatilibus et ter¬rae nascentibus providet, sic intellectualibus et caelestialibus secundum illius regni convenienti¬am. Unde diffidentiam ab illis tollere voluit, qui¬bus fidem regni vitae aeterni praedicavit. Et ad hunc sensum terminos poteris applicare. Tanta est enim sacrae scripturae fecunditas, quod suf¬ficienter nequit explicari.