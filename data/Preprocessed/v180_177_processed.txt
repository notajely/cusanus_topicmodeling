Cod. Vat. Lat. 1245 fol.75vb «Beati qui audiunt verbum Dei et custodiunt illud.» Ex evangelio. Johannis 5o dicit Jesus de Deo Patre: «Qui misit me Pater, ipse testimonium perhibet de me, neque vocem eius umquam audistis, neque speciem eius vidistis, et verbum eius non habetis in vobis manens, quia quem misit ille, huic vos non creditis.» Ex hoc habes: verbum Dei, cuius vox non auditur, est in nobis manens, si illi quem ipse misit credimus. Apocalypsis 19o dicitur quod ‹nomen eius, cu¬ius vestis fuit aspersa sanguine, erat verbum Dei.› «Et exercitus Cod. Vat. Lat. 1245 fol.76ra qui sunt in caelo sequeban¬tur eum.» Tamen dicit quod habuit «nomen scriptum, quod nemo novit nisi ipse». Nemo novit nomen illud, scilicet verbum Dei, nisi ver¬bum Dei. Nam mentem mittentis nemo novit nisi missus. Unde legatus seu missus habet no¬men verbi mittentis. Et quia «Deus vivificator est», ab eo procedit «verbum vitae»; ideo salva¬tor seu verbum Dei. Dixit Johannis 5o: «Amen, amen dico vobis, quia qui verbum meum audit et credit ei qui me misit, habet vitam aeternam, et in iudicium non venit, sed transit a morte ad vitam.» Sicut igitur verbum magistri facit transire de ignorantia ad scientiam, sic verba datoris vitae de morte ad vitam. Nec aliud est sapientia absoluta quam vita vivificans spiritum intellectualem. Verbum igitur quod est Dei sapientia vivificat, si capitur auditu, scilicet per fidem, et custoditur. Nota bene ex evangelio de duplici regno, sci¬licet Dei et daemonis. Regnum autem tam Dei quam daemonis intra nos est. Nam cum anima nostra habeat spiritum liberum, super ipsam ni¬titur regnare daemon, qui est spiritus ‹scientiae inflantis› et praesumptionis. Et quia libertas spi¬ritus non potest subici et in servitutem redigi, nisi sponte consentiat, tunc daemon spiritum studet ad consensum allicere. Et cum sit prin¬ceps omnium usque ad spiritum illum liberum, quia «princeps huius mundi», ideo omnibus quae sunt huius mundi utitur, ut regnet super spiri¬tum illum nostrum. Non enim quiescit daemon, etiam si omnia huius mundi regna propter hoc dare deberet, quousque regnet super spiritum il¬lum, ut nos docet processus temptatoris cum Jesu. ‹Obtulit enim omnia mundi regna, si eum adoraret.› Si igitur in nobis reperimus dominari praesumptionem et voluntatem nostram oboedi¬re ei et delectabiliter inclinari ad ea quae sunt huius mundi, scilicet temporalia, signum est ma¬nifestum praesidere in nobis daemonem, cui subest spiritus noster in eius servitutem redac¬tus. Si vero humiliationem sine omni praesump¬tione in nobis esse sentimus et voluntatem no¬stram delectabiliter experimur inclinari ad ea quae sunt alterius mundi, scilicet ad aeterna, tunc praesidet in nobis spiritus Jesu, qui trahit spiritum sursum ad suum principium aeternum de mundo et concupiscentiis eius, et effecta est Cod. Vat. Lat. 1245 fol.76rb anima nostra adorans suum regem, et homo est servus Christi, qui est rex, cuius ‹regnum non est de hoc mundo›. Nititur autem Deus trahere spiritum liberum in suum servitium per verbum seu fidem, dae¬mon vero per sensum. Fides est supra versus Deum, sensus infra. Liber noster spiritus, sicut excellit sensum, ita fides ipsum. Nam est ratio¬nalis spiritus qui non attingit fidem. Ratio enim fidem quo modo attingeret? In regno humilitatis est fides, in regno praesumptionis scientia inanis. Recte concludit evangelium beatos esse, «qui au¬diunt verbum Dei et custodiunt illud», quia Deus regnat in illis. Voluntas igitur nostra est, in qua est aut Deus regnans aut daemon aut nec Deus nec daemon, scilicet quando daemon exit et anima scopata tepida manet. Haec in evan¬gelio patent. Considera, quo modo Christus est ‹unctus prae consortibus›, et christiani participant unc¬tionem, ac quod Moyses omnia sanctificanda in¬stituit esse inungenda, Exodi 29o: «Oleum unc¬tionis fundens super caput eius, atque hoc ritu consecrabitur» etc., ubi loquitur de consecratio¬ne sacerdotis. Et unguentum sanctificationis do¬cet Moyses componere etc., Exodi 30o. Et om¬nia vasa sacra ungebantur oleo, et reges terrae etc. Et hodie sic facit ecclesia. Unde ex hoc ha¬bemus quod Christus, qui est ‹unctus prae con¬sortibus suis a Deo oleo laetitiae›, est «sacerdos in aeternum secundum ordinem Melchisedech», qui sub omni sacramento unctionis tamquam auctor sanctificans continetur, et quod gratia sanctificationis animae, ut nos docet Johannes apostolus in canonica, est unctio sive participa¬tio Christi, ‹de cuius plenitudine omnes recipi¬mus gratiam pro gratia›, ut ait Johannes Baptista. Et quia unctio subintrat et recipitur in eo quod inungitur, ideo spiritus noster non sanc¬tificatur, nisi quando ipsum subintrat unctio Christi, et sic virtus unguenti, quo Christus ‹prae consortibus unctus› est, illabitur animae nostrae, quae sanctificatur, a qua pellit omnes tenebras, sicut oleum fusum super papyrum subintrat et tollit eius opacitatem, faciendo ip¬sam transparens, et conservat a frigore con¬strigente. Unde spiritus malignus est aquilonaris inimicus vitae, congelans et constringens mot¬um vitae. Sed defenditur anima christiformis unctione gratiae contra ipsum, ita quod in eam Cod. Vat. Lat. 1245 fol.76va non potest quicquam. Unde unguentum illud est fluidum ob calorem caritatis et humidum ad se uniens, ut in hoc consistat vita. Nam vita consistit in calido et humido, et sic unctio est pascentia vitae. ‹Pinguis est panis Christi prae¬bens delicias regibus› seu unctis. Oportet autem animam christiformem habere illum qui ungi debet, scilicet mitem et humilem. Mitem, ut sit tractabilis et docilis, humilem, ut sit capax re¬galis unguenti. Nam exaltatio non capitur nisi in humilitate. Attende, quo modo «oleo laetitiae» inungitur spiritus. Spiritus enim Dei est super inunctum, «Spiritus Domini super me, eo quod unxerit me», sicut lumen super oleum in lampade. Quod unctio purget et illuminet cum maxima laetitia habemus exemplum in illuminatione caeci, ubi Christus sputo linivit oculos faciendo lutum, et ille lotus in aqua Siloae vidit. Sicut oculus vivit cum delectatione et laetitia in videndo, sic ocu¬lus mentis intelligendo. Quare considera quod unctio ex magistro verbi est vivificans cum lae¬titia intellectum, et non est unctio illa nisi illu¬minatio ad videndum suum desideratissimum obiectum de quo vivit, scilicet veritas ipsa ab¬soluta. Unctio reddit aptum ad flexibilitatem et motum. Anima uncta oboedit Spiritui Sancto eam moventi, quae sine unctione est arida et rigida atque inoboediens ei. Nota: Deus est magnus, cuius «magnitudinis non est finis», et corpus est magnum, et eius magnitudinis est finis. Et spiritus naturam ha¬bens virtuosam est magnae virtutis. Unde ma¬gnitudo corporalis non compatitur in eodem suo loco aliud corpus. Sed spiritus potest esse in eo¬dem loco cum corpore, quia magnitudo spiritus non est illius generis cuius est magnitudo cor¬poralis, et ideo locus spiritus est alius a loco cor¬poris. Quare spiritus non crescit cum corpore, quando puer fit vir, etiam si virtus spiritus au¬getur. Nam quantitas virtutis eius non occupat locum corporalem. Deus autem, quia infinitus, tunc est magnus sine quantitate molis aut virtu¬tis. Igitur in omni creatura est ut causa et cum omni creatura in loco omni. Et in loco exsisten¬do est cum omnibus et in omnibus, et locus Cod. Vat. Lat. 1245 fol.76vb est in ipso, et ita omnia quae in loco in ipso. Sic Deus per gratiam inhabitat animam. Spiritus au¬tem intellectualis creatus non potest esse eius¬dem virtutis cum alio, cum cuiuslibet virtus sit finita et suis terminis clausa. Ideo non potest esse in eodem loco spirituali cum alio aut illabi ei. Diabolus igitur non illabitur animae, sed ve¬xat ab extrinseco.