119 «Exultabunt sancti in gloria.» Audistis, carissimi, quo modo alias hoc in loco exorsus sum in die sancti angeli Mi¬chaelis loqui gloriam Dei esse omnium ope¬rum eius finem quodque videre Dei gloriam est habere felicitatem. Nunc autem agimus Omnium Sanctorum festivitatem comme¬morando exultationem eorum in gloria. «Ex¬ultant» 120ra enim «sancti in gloria» illa absoluta, quae est regis gloriae, et «laetantur in cubi¬libus suis». Cubilia enim loca sunt quietis. Laetantur sancti attigisse loca propriae quie¬tis. Ibi enim quiescunt, ubi est finis motus. Sed ut viderent virtutem et gloriam Dei, la¬borarunt. Unde secundum laborem merce¬dem recipientes in suis meritorum cubilibus laetantur. Et ut contineamus nos in ordinatione sancta ecclesiae, lectionem ex Apocalypsi in officio missae insertam ponderemus. Et no¬bis sufficiet ille modus explanans, quo modo sancti exultabunt in gloria. Et sumamus sep¬timum capitulum Apocalypsis, ex quo lectio extracta est, quod sic incipit: «Post hoc vidi quattuor angelos stantes» etc. Videtur au¬tem series capituli illius ad nostrum propo¬situm exprimere modum, quo modo ex Adam geniti perveniunt ad visionem gloriae. Et hoc sic: Vidit Iohannes gratia plenus ho¬minem microcosmum in se gestare mundi si¬militudinem. Nam in eo vidit quandam vim divinam spiritualem, quandam rationalem caelestialem, quandam terrenam sensibilem. In parte terrena vidit uti in terra respectu caeli quattuor angulos, unde venti quattuor principales oriuntur, qui turbant quietem, et sunt quattuor venti temptationum. Unus ventus, scilicet orientis, est vanae laetitiae, qui movet terrenae sensibilitatis ad comes¬sationes, ebrietates, impudicitias et cetera huiusmodi. Alius est ventus ex angulo occi¬dentis noxiae tristitiae, qui movet ad iram, rixam, violentias, homicidia etc. Tertius ven¬tus oritur ab angulo meridiei et movet incur¬sum praesumptuosae spei, ex qua oritur ela¬tio, avaritia, contemptus proximi et oblivio Dei. Quartus ventus ab angulo septentrionis afflat nocivum timorem, ex quo surgit re¬cessus ab agnita veritate ob minas tyranno¬rum et vita praesens plus aequo diligitur et in tempore persecutionis Deus denegatur etc. Unde necesse habet homo, ne venti temp¬tationum subvertant animam, quod angeli suo ministerio impediant hos ventos et te¬neant eos. Tenet autem primus angelus ven¬tum primum immittendo contra laetitiam va¬nam tristitiam secundum Deum; secundus immittit contra nocivam tristitiam laetitiam spiritus; tertius temperat praesumptionem per timorem Dei; quartus cohibet flatum timo¬ris. Isti sunt angeli, per quattuor officia hic expressi, homini necessarii, ne sub tempta¬tionibus succumbat. «Nam angelis suis 120rb man¬davit de te», scilicet viro iusto, «ut custo¬diant te in omnibus viis tuis» supra expressis. Sunt autem quidam iusti, qui prosperan¬tur in mundo, sed utuntur rebus ad gloriam Dei; et signantur per terram. Ait enim textus: «Ne flarent super terram neque super mare neque in ullam arborem.» Quidam sunt iusti, qui per mundi huius adversitates pur¬gantur et praeservantur a sordibus pecca¬torum; et signantur per mare, quod est ama¬rum et tempestatibus concitatum purgatur et immunditias ad litus proicit. Tertium ge¬nus est iustorum, quod a terrenis actionibus mente elevatur et caelestibus meditationibus Deo fructificat; et hii significantur per arbores. Primi germinant herbam bonae actionis, hii fructus spiritualis laetitiae mentis, Gene¬sis 1: «Germinat terra herbam virentem», et post «lignum pomiferum faciens fructum iuxta genus suum». Sequitur deinde lectio, quam in missa au¬divimus: «Et vidi alterum angelum.» Nam non sufficiunt isti angeli, sed requiritur alter angelus. Vide Matthiam de Suecia.