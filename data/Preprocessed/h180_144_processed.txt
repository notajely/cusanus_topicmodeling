Cod. Vat. Lat. 1245 fol.37va «Tibi dabo claves regni caelorum.» Est considerandum, quo modo agimus fe¬stum cathedrae Petri, et est festum exsecutionis promissi Christi in hoc evangelio. Ait Optatus Milevitanus ecclesiam ha¬bere cathedram et angelum; de quo alibi. Primo attende, quo modo Christus est, qui dat «claves regni caelorum». Christus autem est «Veritas». Non errat ianitor, si Veritas sibi claves aperiendi ministrat. Sed si Veritas non ministrat, errat, ut ⌈Hieronymus⌉ dicit. De supercilio et praesumptione etc. Quando igitur Veritas ministrat clavem, iam annuit, ut ianua aperiatur. Sine igitur Christo, qui Veritas est, non potest quisquam aperire, et qui aperit, ex Christi commissione aperit. Et Chri¬stus est ille Cod. Vat. Lat. 1245 fol.37vb pontifex noster immortalis, ‹cui data est omnis potestas›, qui per se aperit sine com¬missario et per commissarium. Omnis igitur sa¬cerdos in exercitio clavium Christi vices agit et est vicarius Christi. Et tantum facit absolvendo, quantum lavando seu baptizando, scilicet exse¬quitur commissionem. Committens autem est, «qui operatur omnia in omnibus», scilicet Chri¬stus pontifex pontificum. Petrus autem singula¬riter dicitur commissarius et vicarius Christi, quia commissarius commissariorum. Item attende, quo modo dicit: «Tibi dabo». Unde omnis, qui habet claves, in Petro rece¬pit. Alibi de hoc. Item dicit «claves». Unde duae ad minus esse debent, si debent esse «claves» in plurali nu¬mero. Per unam clauditur regnum et ligantur animae, per aliam aperitur regnum et solvuntur animae. Reperimus animam ligari praestigiis dae¬moniorum, ita quod non potest in actus ratio¬nales et caret vita et luce, quae est ratio, quia alligata est principi tenebrarum, a quo vexa¬tur. A quo vinculo absolvitur per pontificem, qui catechizat, et tradit pontifex illam pote¬statem sacerdotibus, ut in baptismo, et exor¬cistis. Item aliquando ‹traditur› homo ‹Satanae›, ut Paulus ‹tradidit› Corinthium. Et tunc ligat ponti¬fex animam et eam anathematizat. Ita Christus misit spiritum in porcos. Nota, quantum refert inter verba pontificis in cathedra, id est pontificaliter procedentis, et in¬ter illa, quae non in cathedra, sed private fiunt. Nam in cathedra iudicat ex commissione Christi. Iudex autem in sede iudiciaria cum intentione iudicandi absolvit unum et ligat alium, et senten¬tia eius habet exsecutionem ex officio et sede. Et ideo potestas illa divina est. Nam homo non ha¬bet ut homo potestatem alium hominem ad mortem condemnandi. «Par in parem non habet imperium», sed «homo praeest bestiis». Ideo Pi¬lato iudici Christus dixit: ‹Non haberes in me potestatem, nisi data tibi foret desuper›. Sic cathedra est, quae ostendit sedentem non esse privatum hominem, sed commissarium. Et verba in cathedra sunt committentis, qui loqui¬tur per commissarium. Unde Veritas adhaeret cathedrae. In cathedra sedet, ut iudicet, quis admittendus et quis repellendus, et facta discretione uni ape¬rit, Cod. Vat. Lat. 1245 fol.38ra alteri claudit. Auctoritas in discernendo, po¬testas in exsequendo. Una clavis et plures: una in essentia, plures in respectu ad res, quia exsecutio praesupponit sententiam. Petro fuerunt datae plures claves, quia ‹in me¬dio ecclesiae aperuit os eius, et ideo implevit eum› etc. Attende, quod Petro, quia prae ceteris «agno¬scens». ‹Cognovit enim ‘Christum esse filium Dei vivi’, et haec cognitio est vita aeterna, non cognitio medicorum aut iuristarum. “Naturaliter omnis homo scire desiderabat” –, et ad audiendum nova inclinamur›. Apprehensio igitur veritatis et sapientiae, quae habitabat in sua plenitudine in Christo, est ap¬prehensio vitae purae, quae est ipsum ultimum desiderium spiritus et id, quod amat in omni eo, quod amat. Nec est alia sapientia, quae vitam nobis possit dare immortalem, nisi illa, quae fuit menti Christi unita, neque ad illam pervenire possumus, nisi per Christum, qui est ‹magister unicus›, qui habet «verba vitae aeternae». ‹Petrus habuit prae ceteris apostolis benevo¬lentiam caritatis, quia praeceptum Christi ama¬vit. Et hoc experimur in proprietatibus amoris, quas in ipso fuisse reperimus. Nam amor gravia facit levia, amor non labo¬rat: sicut ignis aquam resolvit in levem vaporem ascendentem, quae fuit gravis. Petrus supra aquas ambulavit ad Christum aliis discipulis na¬vigantibus. Anima per amorem in devotionem venit, ita quod in lacrimas resolvitur. Nam est ut ignis, qui cum virido ligno applicatur, tunc ardet in una parte, in alia humectatur. Sic fit de anima frigida. Petrus, quando de Christo cogitabat, lacrimaba¬tur. In omni congregatione, quamdiu durat amor, tamdiu ordo, sive in familiis, civitatibus, regnis, monasteriis etc. Amor igitur causa est ordinis, quo cessante cessat ordo. Sicut in corpore du¬rante amore inter humores homo est tempera¬tus, sed cessante concordia et amore distempe¬ratus. Sanctus Petrus valde ordinatus, ideo sibi ecclesia fuit commissa. Amor est quidam calor spiritualis. Et ideo est sollicitus et non sinit aliud cogitare. Et num¬quam quiescit, sicut calor naturalis numquam quiescit, sicut nec cor, in quo est sedes eius. Sic Petrus de Christo sollicitus semper fuit. Dixit: “Etsi oportuerit me mori” etc. Et dicit sanctus Augustinus, quod Dominus noluit ei ostende¬re Judam Cod. Vat. Lat. 1245 fol.38rb traditorem, quia statim eum interfe¬cisset. Item amor contentam facit animam. Qui enim ferventer amat, non nisi amatum appetit. Petrus de pane et olivis et tunica cum pallio con¬tentabatur, quia Deum habuit. Quem qui habet, omnia habet, et cui ille non sufficit, multum ava¬rus est.› ‹Prae ceteris Petrus habuit efficaciam virtutis: eo loquente “cecidit Spiritus Sanctus”, Tabitam suscitavit, paralyticum etc., et eius umbra sanavit. Prae ceteris habuit excellentiam dignitatis: “Tibi dabo claves.” ‘In omni multitudine unius generis reperitur unum, in quo est plenitudo respectu omnium’, sicut in Christo plenitudo gratiae, quae descendit in omnes sanctos, quia “de plenitudine eius omnes accepimus”. In virgine Maria plenitudo misericordiae, et dicitur “mater misericordiae”, de qua descendit misericordia in omnes peccatores. Bernardus: ‘Maria omnibus sinum aperit, de plenitudine eius sumant universi’.› ‹In caelo primus motus, a quo omnes motus recipiunt, ut sint. Sic in sole plenitududo lucis et in igne pleni¬tudo caloris. In corde plenitudo vitae, in capite plenitudo sensus, in imperatore plenitudo civilis imperationis. Sic in Petro plenitudo auctoritatis a Christo commissae, quae descendit in omnes pontifices et sacerdotes in ecclesia. Et ideo illis datae sunt claves, iuxta illud: “Quaecumque alligaveritis”, sed per Petrum, cui dictum fuit: “Tibi dabo”›. Nota, quod cum regnum caelorum sit cogno¬scere Deum, tunc Petrus habuit clavem scienti¬ae, ut ex evangelio: «Tu es Christus» etc. Et ideo datis sibi clavibus «in medio ecclesiae» illis usus est. Nam «in medio ecclesiae aperuit os eius», congregavit sibi ecclesiam, quae est ‹con¬gregatio rationabiliorum unitorum in observan¬tia legis, pacis et laudis›. Non est laus communis, nisi ubi pax Dei; non est pax, nisi ubi mandata servantur. Congrega¬tio, quae ista non habet, est «synagoga» seu bestialium congregatio. Spiritus, qui ponit extra ecclesiam est ‹divisor›, quia est spiritus bestialis canis et porci, rabidi et gulosi atque luxuriosi etc.