Cod. Vat. Lat. 1245 fol.112ra «Domus mea domus orationis vocabitur.» Ex quo de Oratione Dominica initium feci¬mus, servit proposito nostro quod domus haec est, in qua oratio fieri debet. Nam dum bene¬diceretur et consecraretur per pontificem, inter sacra petitum est, ut omnis qui in ea petit acci¬piat et exaudiatur. Pauca de oratione praemittenda. ‹Quilibet christianus propter quattuor libenter debet ora¬re›: ratione communitatis, ratione agilitatis, ratio¬ne nobilitatis et ratione virtutis. Ratione communitatis, quia ‹res quanto communior, tanto melior›, sicut tactus melior quam alius sensus, quia communior. Inest enim etiam alios sensus non habentibus, et ideo de¬structis aliis sensibus adhuc animal vivit, sed de¬structo tactu non est vita. Sic inter elementa ignis communior, quia communicat proprieta¬tem suam superioribus et inferioribus, et ideo nobilius elementum; communicat lucem stellis, calorem elementis, quia nihil vivum sine calore. Sic inter esse, vivere et intelligere esse est com¬munius et nobilius et melius; ideo ab omnibus Cod. Vat. Lat. 1245 fol.112rb desideratur; omnia enim appetunt esse. Est au¬tem primum in intentione et manet ultimum in resolutione, ideo nobilius et communius. Sed oratio est communior, quia visus per oculos, au¬ditus per aures, intellectus per intellectum, amor per affectum fit, orare autem per ista omnia. Nam audire verbum Dei est orare, diligere cae¬lestia, cantare officia divina, totum est orare, iuxta illud: «Non cessat orare qui non cessat bene facere.» Item videmus diversa hominum officia, scilicet gubernare pertinet ad principes, pugnare ad principes, mercari ad cives, laborare ad rusticos, sed orare ad omnes. Ideo salvator noster ad hoc ostendendum pluries oravit. Item ratione facilitatis. Nam res quanto faci¬lior, tanto melior, sicut patet in virtutibus. Nam sunt virtutes divinae ‹fides, spes et caritas›. Sed fides difficilem habet actum, scilicet credere quae non videntur, et etiam spes, scilicet sperare quae non habentur; sed caritas habet actum sua¬vissimum, quia secundum Augustinum amori Dei nihil suavius. Semper enim habet amantem coniunctum, quia ipsa est unio amantis cum amato. Et quia facilior, ideo melior, ut Paulus ait: ‹Maior horum caritas.› Item videmus in ele¬mentis quod levius, scilicet ignis, nobilius etc. Et quia oratio est operatio levis et facilis, ideo no¬bilior. Tertio ratione sublimitatis: Nam secundum Damascenum ‹oratio est petitio decentium a Deo›. Sed nihil decet hominem petere, nisi quod decet Deum dare. Sed magnificum decent ma¬gnifica. Ideo docet magister in evangelio: «Si quid petieritis» etc. ‘Quid’ enim substantiam si¬gnificat; et ideo debemus rem substantialem et firmam petere. Unde Aristoteles septimo Me¬taphysicae dicit quod substantia est proprie ens, quod per se est subsistens et firmum, alia non sunt entia proprie sed accidentia entis. Ideo qui dimisso substantiali petunt accidentale, non ex¬audiuntur, quia divinum praeceptum non se¬quuntur. Illi scilicet dimittunt substantiale, qui petunt quantitatem vel qualitatem. Quantitatem, scilicet temporalem magnitudinem, potentiae scilicet vel mundanae abundantiae; qualitatem, scilicet pulchritudinem seu mundanam dignita¬tem. Ideo dicit Iacobus in Canonica: «Petitis, et non accipietis.» Illud in oratione est principali¬ter petendum, quod est per se amandum, sicut vita est per se amabilis, Cod. Vat. Lat. 1245 fol.112va non vestimentum vel nutrimentum, nisi in quantum ordinantur ad vi¬tam. Sic per se amanda sunt petenda, alia in¬quantum subserviunt ad illa, ut Aristoteles decimo Metaphysicae dicit ‹felicem contempla¬tivum oportere habere corpus sanum et cibum et reliquum famulatum.› Quarto ratione virtutis. Est enim oratio om¬nibus creaturis virtuosior. Nam angeli seu intel¬ligentiae movent orbes, solem et stellas. Sed ora¬tio virtuosior, quia impedit motum, sicut oratio Iosuae fecit sistere solem. Sic fortior influentiae stellarum, ex quibus pluviae etc. Sed Elias ora¬tione vicit influentiam. Item fortior anima, quae sine cibo non sustentat corpus. Sed oratio sine cibo longo tempore sustentavit sanctos, ut in Elia, Moyse, Magdalena etc. patet. Item fortior omni creatura, quia nulla potest transformare in creatorem creaturam, sed oratio sacerdotis con¬secrantis transfert. Item oratio praecedit elee¬mosynam et ieiunium, quia nec habens ad dan¬dam eleemosynam nec potens ad ieiunandum potest orare, etiam si mutus foret, quia corde orare poterit, etiam in agone constitutus, iuxta illud: Apud Dominum oratio mea semper. An oratio debeat esse vocalis. Quod sic, si est publica, ut quae per sacerdotem, tenet Thomas 2a 2aequ.83, quia ‹debet nota fieri populo, pro quo offertur, sed hoc non requiritur in singulari. Sed adiungitur vox triplici ratione: primo exci¬tando in timore devotionem, quia mens orantis elevatur ad Deum et movetur per vocem, ge¬nuflexiones, elevationes manuum etc. Unde in quantum signa excitant mentem, in tantum est illis utendum. Unde ubi mens sine signis est praeparata ad devotionem, non requiruntur si¬gna. Secundo vox additur, ut totus homo ser¬viat, ut propheta Oseas dicit de ‘vitulis labio¬rum’. Tertio additur ex quadam redundantia animae ad corpus ex vehementi affectione, iuxta illud: “Laetatum est cor meum et exsulta¬vit lingua mea.”› Orans loquitur Deo; ideo cum reverentia fieri debet oratio per omnes. Sic praecellit ieiunium et eleemosynam etc. Oratio est officium, cum quo homo semper potest lucrari. Quando orandum? Christus dicit Lucae 18o: «Oportet semper orare et non deficere.» Scutum non deponit Cod. Vat. Lat. 1245 fol.112vb miles durante pugna. Sed ipsa pu¬gna semper durat. «Militia vita hominis super terram.» «Sine intermissione.» Dicit Glossa: ‹Qui bene facit semper orat.› Sed quia vacamus rebus ad corpus necessariis, sequi debemus sal¬vatorem, qui vespere, nocte et mane orasse re¬peritur. Ubi orandum? In omni loco, I ad Timothe¬um 2o: «Volo vos viros orare in omni loco.» Sed propter adorantes eligitur locus secundum Tho¬mam «propter loci consecrationem» et ‹conven¬tium plurium›. Peccatum impedit orantem, ne exaudiatur, Isaias: ‹Cum multiplicaveritis orationes vestras, non exaudiam vos, quia manus vestrae sanguine plenae sunt.› Peccator non meretur exaudiri ut peccator, sed homo se humilians coram Deo per misericordiam exauditur. 1. Cur magister noster docuit nos orare? Propter excellentissimam orationis virtutem. 2. Cur ita brevem composuit orationem? Quia ipse magister unicus. 3. Quare incepit eam «Pater» et non ‘Deus’ vel ‘Dominus’? Quia Pater nihil ne¬gat. 4. Quare «noster»? Ut quisque eundem Pa¬trem adoret et fateamur nos fratres et unum co¬lamus Deum. 5. Quare «qui»? Quia est absolutus ab omnibus. 6. Quare «es»? Quia ipse solus est, et absolutum esse est paternum, ideo omnia sunt. 7. Quare «in»? Quia ipse, qui est ab omni¬bus absolutus, est in omnibus. 8. Quare «caelis»? Quia qui est in caelis est in omnibus, quia in altiori natura est inferior. 9. Quare «Pater no¬ster»? Quia ‹unanimes orare debemus›. 10. Qua¬re «qui es»? Ad differentiam temporalis et in¬stabilis patris. 11. Quare «in caelis»? Quia ibi proprie est, ubi nulla transmutatio. 12. Quare «Pater noster, qui es in caelis?» Ut omnes ad eundem unum convertamur orantes. 1. Cur docuit petere? Ut fateamur omnia ex gratia nos habere. 2. Cur voluit, ut prima petitio foret «sanctificetur nomen tuum»? Quia est il¬luminatio intellectus. 3. Quid est «sanctificetur»? Quia propter hoc sumus, ut cognoscamus gloriam et sanctificetur a nobis. 4. Quid est «nomen»? No¬men est notitia seu revelatio Patris et Filius seu aequalitas. Cod. Vat. Lat. 1245 fol.113ra 5. Quid «tuum»? Quia nomen, quod est Patris nomen, est Filius. In Filio nominatur Pater. 6. Cur dixit «sanctificetur nomen tuum»? Quia sanctificatio est receptio Patris et Filii. 1. Cur secundam subiunxit petitionem de re¬gno? Nam ad notitiam Patris et Filii sequitur pax et felicitas, quae regnum. 2. Cur dixit «adveniat»? Ut sciamus futurum et non huius mundi, quia Spiritum capere non potest. 3. Cur dixit «regnum»? Quia regnum unio seu nexus. Convenit igitur Spi¬ritui Sancto. 4. Cur dixit «tuum»? Ut sciatur esse aeternum et consubstantiale Patri. 5. Cur dixit «Ad¬veniat regnum tuum»? Quia orans est capax regni sicut corpus vitae adveniente anima. 1. Cur tertiam petitionem subiunxit: «Fiat» etc.? Quia aliter praemissa petitio non habet lo¬cum, nisi fiat etc. 2. Cur «fiat»? Est verbum Dei: «Fiat lux.» 3. Cur «voluntas»? Est Spiritus Sanc¬tus. 4. Cur «tua»? Quia Spiritus est Patris ut fon¬tis. 5. Cur «Fiat voluntas tua»? Quia omnipotens. 6. Cur adiecit «sicut in caelo et in terra»? Quia in caelo non est nisi voluntas Dei. 7. Cur dixit «sic¬ut»? Ut se habet hic mundus in similitudine illi¬us. 8. Cur «in»? Quia voluntas Dei est intimior omni intimo. 9. Cur «caelo»? Non dicit ‘caelis’, ut intelligamus nos petere quod, sicut voluntas loquitur in interiori nostro homine, sic fiat in exteriori. 10. Cur «et»? Ut in uno homine una sit ex duabus naturis copulata. 11. Cur «in»? Ut sit in nobis tamquam movens natura, quae ab intra movet. 12. Cur «terra»? Est homo terrenus. 1. Cur petitionem quartam subiunxit: «Pa¬nem» etc.? Ad consecutionem petitorum est ne¬cessarius panis. 2. Cur dixit «panem»? Ut expri¬meret id quod scimus commune et necessarium. 3. Cur «nostrum»? Petimus pro omnibus et da¬tur. 4. Cur «cottidianum»? Semper necessarius, semper petendus. 5. Cur «superstantialem»? «Non in solo pane, sed in omni verbo» etc., et est supersubstantialis. 6. Cur «da»? Aliter non possumus habere nisi dono. Qui habent et non dono, illi receperunt alienum, ut usurarii etc. 7. Cur «nobis»? Quia in ecclesia. 8. Cur «hodie»? Id est semper, «sine intermissione», cum sit vita. Cod. Vat. Lat. 1245 fol.113rb 9. Cur «panem nostrum cottidianum»? Alium petere non debemus. 10. Cur «da nobis hodie»? Neque semel, sed omni tempore. 1. Quinta petitio: «Et dimitte» etc., cur se¬quitur? Quia non fit dimissio debitorum nisi in¬corporatis Christo, qui meruit. 2. Cur «et»? Quia simul ista fiunt: incorporatio et iustificatio. 3. Cur «dimitte»? Quia anima ligata peccato non nisi per fortiorem diabolo potest liberari et di¬mitti. 4. Cur «nobis»? Scilicet in Christo incor¬poratis. Nam extra ecclesiam non est remissio. 5. Cur «debita»? Quia omnes sumus debitores et obnoxii iustitiae Dei. 6. Cur «nostra»? Quia aliud non est nostrum nisi peccatum. Praeter illud ni¬hil habemus, quod non sit Dei. 7. Cur addidit «sicut»? Ne iniusta a Deo petamus. Qui petit dimitti et non dimittit sibi contradicit. 8. Cur «et» subiungitur? Ut copula in similitudine prop¬ter aequalitatem iustitiae exprimatur. 9. «Nos» sequitur et cur? Quia cum unus offenditur de ecclesia, omnes offenduntur. Ideo fieri debet dimissio per omnes. 10. «Dimittimus» dicitur. Nam dimissio nostra est similitudo verae di¬missionis, quando ignoscimus et damus Deo vindictam. 11. «Debitoribus». Qui deberent sa¬tisfacere pro iniuriis et ultra puniri in corpore. 12. «Nostris». Reddere unicuique et pro re pu¬blica puniri. Sexta petitio: «Et ne nos» etc. Septima: «Sed libera nos».