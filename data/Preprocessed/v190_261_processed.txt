206rb «Loquere et exhortare, et argue», ut supra. Quia ex apostolico mandato ituri 206va sumus ad ecclesiam sororum processionaliter, prius quam breviter inhaerendo apostolicae doctrinae exhor¬tationem praemittamus, et sufficiat aliquantulum immorari in verbis Apostoli et illa ad nostram ponderare doctrinam. Et primo quomodo Christus est gratia Dei salvatoris nostri, quae apparuit in hoc mundo ad nostram eruditionem. Nam Deus novissime lo¬cutus nobis est in Filio et ad nostram eruditio¬nem; omnia enim quae Christus egit in hoc mundo, exprimit Apostolus ideo facta, ut po¬pulus mundaretur et bona opera sectaretur. Et nota quia dicit: ‹Apparuit gratia Dei et sal¬vatoris nostri›, quia Christus non est nisi osten¬sio et revelatio gratiae Dei, quae dicitur appare¬re, quasi de occulto et incognito in lucem prod¬ire. Christus est revelator occultorum Dei. Infra in capitulo sequenti nominat gratiam, de qua hic, benignitatem et humanitatem Dei. Intelligo humanitatem esse communicabilem nobis pietatem. Dicimus quem esse humanum, quando non est in suis operibus singularis, sed socialis potius et communis, et non quaerit quae sua sunt, sed quae ad publicam omnium confe¬runt salutem. Sic Christus fuit, in quo Deus be¬nignitatem et humanitatem sive gratiam suam ad omnium utilitatem ostendit. Dicit: «erudiens nos.» Et nota quae est eru¬ditio gratiae Dei. Est, ut sequitur, assumere a magistro benigno et humano benignitatem et humanitatem. Et quando constabit nos eruditio¬nem magistri recepisse, tunc, scilicet quando ‹abnegamus› omnem ‹impietatem›, abnegatio est firmum propositum numquam redeundi ad ab¬negatum, immo quod sit abominatio redire. Quare abnegatio impietatis non fit nisi quando pietas posuit sedem suam in voluntate et ipsam animam possidet. Anima fera et dura, indocilis et intractabilis, ab omni virtute remota, cum in ipsam calor in¬trat caritatis, fit uti cera calida, pia et tractabilis ad recipiendum in se omnem eruditionem et im¬pressionem formae divinae. Sic pietas pellit ri¬gorem et feritatem bestialitatis et est virtutum mater, quia sine ipsa non fit anima capax divini influxus. Et est quaedam spiritualis animae dul¬cedo, quae animam facit tamquam mansuetum animal iugum domini subintrare 206vb secundum Au¬gustinum. Secundum sanctum Gregorium opera misericordiae docet, patientiam docet et ani¬mi tranquillitatem infert, et quod ipsa sit praepa¬ratorium adventus sapientiae. Ecclesiastici 43o: «Pie autem agentibus dedit sapientiam» post ex¬pulsionem impietatis, ita quod anima per inhabi¬tantem pietatem facta est docilis et tractabilis. Sequi debet abnegatio saecularium desiderio¬rum, nam non esset vera pietas in anima, si ipsa esset tractabilis ad conformitatem huius mundi, quia nemini vellet displicere, quasi fatua mulier desideria peccatorum adimplens. Sed anima de¬bet in illis manere rigida et inflexibilis, ne calor desideriorum saecularium ipsam tractabilem fa¬ciat, ut mundo placeat. Sed abnegatio impietatis simul debet et abnegationem saecularium conti¬nere desideriorum, quasi illa sint impiissima spi¬ritui nostro, qui secundum Deum est. Desideria temporalia seu saecularia avertunt animam a desideriis spiritualibus et a regno vitae suae, quod non est de hoc mundo. Vide quam impii sunt, qui sub fucata pietate condescendunt saecularibus desideriis, quemadmodum hodie paene omnes faciunt, etiam qui abnegarunt sae¬cularia desideria. Nemo Christi est, in quo est talis impietas, quae militat contra animam. Apo¬stoli rogati ut ad complacendum Iudaeis desinerent praedicare Christum, non reputarunt nisi impium esse complacere plus hominibus quam Deo. Saecularia desideria sunt tria genera concupi¬scentiae, quae, ut Iohannes apostolus in canonica sua dicit, quidquid mundus in desideria nostra in¬fert complectuntur: scilicet avaritia, luxuria et superbia. Signum autem quod eruditionem rece¬pimus magistri et abnegationem talem fecimus, sequitur: scilicet si sobrie, iuste et pie in hoc sae¬culo vixerimus. Sobrietas ostendit desiderium lu¬xuriae abnegatum, iustitia ostendit desiderium ava¬ritiae exstinctum, pietas ostendit desiderium singu¬laritatis, elationis et superbiae fugatum. Ecce animam praeparatam ad receptionem formae Christi! Et quomodo debeat formari fle¬xibilis et docilis anima per virtutes theologicales sequitur, scilicet per fidem et spem et caritatem. Ait Apostolus: «exspectantes beatam spem.» Nemo exspectat nisi credat. Exspectatio illa tria complicat: exspectans credit, sperat et amat. Ex¬spectatio boni est cum amore, et anima Deo fidelis non haesitat 207ra in promissis Dei, et hanc fidem se¬quitur beata spes. Sancta est utique atque beata spes, quae confidit in domino, cui credit. Nam Deus est veritas; quidquid speratur, in promissis veritatis habet summam certitudinem. Et quae est haec exspectatio animae? Dicit Apostolus: est promissio adventus gloriae magni Dei et salvatoris domini Iesu Christi. Et quid est hoc? Certe est felicitas ultima, quam omnis ra¬tionalis anima amat, appetit et tantum desiderat; nam gloriam magni Dei et salvatoris domini nostri Iesu Christi in cognitionem seu apprehensionem animae venire est finem attingere, quia anima pro¬phetae sic dicebat: «Satiabor cum apparuerit gloria tua.» Tantum anima laetatur de gloria magna Dei sui magni et de gloria salvatoris sui Iesu Christi, quod haec laetitia est eius iucunditas et vita, nam apprehendere gloriam Dei sui et salvatoris est apprehendere gloriam creatoris et reformatoris seu redemptoris et regeneratoris sui; hoc non est nisi coniungi fonti vitae. Cur autem ille adventus gloriae Christi tan¬tam praestet iucunditatem et felicitatem subiun¬git: nam videre illum, «qui dedit se ipsum pro» me ad mortem temporalem, ut me ad vitam ae¬ternam, scilicet visionem gloriae Dei, perduceret ut filium Dei in gloria Patris, quemadmodum in hoc mundo credidi, est inexpressibilis laetitia. Congaudebo utique ei exaltato usque in gloriam Dei, qui mihi vitam reddidit. Et quia ipse adep¬tus est gloriam, ut habeat et communicet, quo¬modo ille, qui mihi per mortem crucis vitam meruit ex sola caritate, cum essem adhuc inimi¬cus et nequaquam sibi acceptabilis, non com¬municabit mihi credenti, speranti et ipsum amanti gloriam, quam accepit ut heres gloriae, et me faciet «rex gloriae» coheredem regni seu gloriae suae. Ad hoc enim venit in mundum, ut me eru¬diret et acceptabilem Deo faceret «per lavacrum regenerationis et infusionem novi spiritus», qui secundum Deum est, ut sic finaliter me cohe¬redem gloriae suae faceret. Et maxime adverte quod imago non habet in se gloriam, sed in exemplari de cuius pulchritu¬dine laetatur. Quia tantae pulchritudinis 207rb est viva imago, ideo de exaltatione exemplaris gaudet et laetatur, cum sit sua gloria et exaltatio, neque se in hoc considerat, cum ut imago non habeat oculum nisi ad dominum et creatorem suum, in quo solum est quidquid est. Et cum non possit appetere se non esse imaginem Dei, quia appe¬teret non esse, et cum Deus esse nequeat neque appetit quod esse nequit, ita non appetit nisi vi¬dere gloriam magni Dei et salvatoris Iesu Chri¬sti, in qua se videt in gloria. Concludit Apostolus: «Haec loquere» et ce¬tera; ecce summulam theologiae, quam mandat Apostolus praedicare.