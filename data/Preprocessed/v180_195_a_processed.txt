Cod. Vat. Lat. 1245 fol.106va «Misereor super turbam.» Ex evangelio. Ait evangelista: «Cum turba plurima esset» cum Iesu etc. Ex quo notandum Iesum esse qui super turbam miseretur. Et non est opus, ut ipse aliquem interroget, quia ‹ipse scit, quid est in homine›. Et ostendit misericordiam opere. Unde ut omnia assequatur turba, oportet, ut sit cum Iesu. Sed quis est cum Iesu et simul in turba? Cer¬te ille est cum magistro et inter multos, qui est diligens et docilis scholaris. Separatur scholaris a mundo et iungit se multitudini discipulorum, ut audiat magistrum. Esse christianum est dese¬ruisse mundum et sequi cum omni fiducia Chri¬stum et a se omnem superfluam excutere «carnis curam». Qui Christum sequitur, regnum caelorum quaerit, quae est vita spiritus, et omnia illi vitae adicientur. Nam non est puero opus, ut sit sol¬licitus de crastino, quid edat, quando habet sci¬entem patrem, quid opus sit filio, et in sua po¬testate omnia habentem. Quando homo secun¬dum intellectum est intentus, licet sit cum turba, est tamen a sensibili mundo separatus. Qui au¬diunt evangelium regni aeterni deseruerunt hunc mundum. Qui vero inter homines conversantur, de re¬bus huius mundi audiunt et tractant, intellectum impediunt. Nam sicut aër corruptus corrumpit corpus, et sicut aqua corrumpit vinum et poma corrupta corrumpunt alia poma, et sicut grex morbidus corrumpit ovem sanam, ita mundus iste, in quo non est veritas, inficit naturam in¬tellectualem, quae non potest nisi veritate vita¬liter pasci. Spiritus tenebrarum Cod. Vat. Lat. 1245 fol.106vb medio societatis mundanorum retrahit ascendentes ad vitam et felicitatem, sicut diabolus eremitam ad mundum retraxit, quando in specie hominis illi apparuit et persuasit, ut rediret ad domum, quia pater mor¬tuus, et disponeret de bonis in honorem Dei et rediret, cui acquievit et repperit patrem vivum, et sic mansit in mundo male finiens. Et sicut socii persuaserunt consocio feria sexta ieiunanti, quomodo pallesceret in facie, et ita quisque se¬paratim unus post alium affirmans ipsum a ieiu¬nio retraxerunt. Periculosa est itaque malorum societas. Solum cum Deo potest esse perfecta societas et amicitia, quia convenientia perfecta non pot¬est esse hominis cum homine; semper manet disconvenientia. Cum Filio vero Dei potest esse perfecta convenientia, quia omnium in se gerit similitudines. Unde dicitur ‹ars Patris plena ratio¬nibus omnium viventium›. Nam est «speculum sine macula». Videmus quod, quando res habet unam figuram, non recipit aliam. Et quia spe¬culum nullam habet, recipit multas. Et res quae habet unum colorem non recipit alium, sed quae habet nullum, recipit omnes. Sicut aqua, aër et oculus, in quibus experimur diversos colores im¬primi, sic Deus, cum sit res spiritualis, non habet in se aliquam similitudinem propriam, et ideo in se continet omnium similitudines, et ideo cum omnibus hominibus convenit. Unde ad ipsum est societas et amicitia perfecta et delectabilis propter congruentiam. Continet etiam in se Deus omnia, quae in so¬cio quaeri possunt. Nam quaeritur in amico cui me associo sapientia, ut instruar, aut pulchritu¬do, in qua delecter, aut abundantia, ut adiuver, aut fortitudo, ut defendar, aut nobilitatis excel¬lentia, ut sublimer. Sed haec omnia reperiuntur excellenter in Christo. Nam in eo «sunt omnes thesauri sapientiae absconditi». Ipse est «specio¬sior sole», «cuius pulchritudinem sol et luna mi¬rantur», ut aiebat sancta Agnes, ‹in cuius dextera sunt divitiae et gloria›. Nec est qui resistere pos¬sit eius voluntati, qui est «excelsus super omnes gentes dominus». Non potest societas et amicitia perseverans haberi nisi cum Christo. Nam ‹omnis amicitia est propter bonum›, Cod. Vat. Lat. 1245 fol.107ra et nullum purum extra Deum reperitur, sed semper mixtum. Unde neque inter malos potest diu subsistere societas neque inter bonos et malos neque inter bonos tantum, quoniam carent puro bono. Sine confidentia non potest esse firma amici¬tia et societas. Sed extra Deum non potest pura confidentia haberi. Ait propheta: «Nolite confidere in principibus, in filiis hominum, in quibus non est salus.» Sed «qui confidit in Domino non commo¬vebitur» etc. Et «bonum est confidere in Domino» etc. «Confide fili, dimittuntur tibi peccata.»