Cod. Vat. Lat. 1245 fol.81ra Evangelium huius quartae feriae post do¬minicam Judica habet meo iudicio profundissi¬ma mysteria. Nam, dum Judaei Christum lapi¬dare vellent ex eo, quia dixit se Deum, Christus, qui utique non dixit nisi veritatem, remisit Ju¬daeos ad scripta legis, quae habent: «Ego dixi: Dii estis», arguendo sic: «Si illos dixit deos, ad quos sermo Dei factus est, et non potest solvi Scriptura, quem pater sanctificavit et misit in mundum, vos dicitis, quia blasphemas, quia di¬xi: Filius Dei sum? Si non facio opera Patris mei, nolite credere mihi. Si autem facio, et si mihi non vultis credere, operibus credite, ut co¬gnoscatis et credatis, quia in me est Pater et ego in Patre.» Ecce, illa quoad missionem possent intelligi modo, quo legatus in se habet illum cuius vices agit. Nam verbum legati non est nisi mittentis, et mittens est in misso et econverso missus in mitten¬te. Paulus dicit Deum esse in nobis et nos in ipso. Et Christus alibi dicit ad Judaeos: «Si filii Abrahae estis, opera Abrahae facite.» Et alibi: ‹Qui fecerit voluntatem Patris mei, hic meus frater et soror est.› Ista igitur possent de quolibet Cod. Vat. Lat. 1245 fol.81rb a Patre sancti¬ficato et misso qui faceret Patris voluntatem ve¬rificari. Sed quod supra dixit, scilicet «quod Pater meus dedit mihi maius omnibus est», hoc distin¬guit inter Christum et alios filios Dei. Unde per hoc est primogenitus et «in omnibus primatum tenens». Primogenitus habet principatum super omnes fratres, et omnes sunt servitores eius. Omnis hereditas Patris est primogeniti, et alii fratres recipiuntur per primogenitum in partici¬pationem regni. Etiam Apocalypsis 1o dicitur «primogenitus mortuorum», et Apocalypsis 3o dicitur esse «principium creaturae». Ait aposto¬lus quod Deus ‹primogenitum induxit in orbem terrarum›. Et evangelista ait Mariam illum pri¬mogenitum ut suum peperisse. Posset quis dicere: Christus, Dei Filius, ante saecula de Patre natus, in tempore est tempo¬raliter natus. Ista videtur differentia inter Chri¬stum et alium hominem. Sed hoc, scilicet quod Christus est temporaliter natus, qui est Dei Fili¬us in aeternitate, potest etiam de quolibet homi¬ne verificari. Nam dicit textus: «Omnia per ip¬sum facta sunt, et sine ipso factum est nihil. Quod autem factum est in ipso vita erat.» Unde quilibet homo a Deo factus in ipso Deo vita erat, «et vita erat lux hominum». Non est autem vita nisi verbum seu ratio Dei, quae est lux ho¬minum. Illuminatur enim homo per verbum Dei. Illa igitur vita Dei, in quo erat quilibet homo ab aeterno, qui postea factus est in tempore, sicut Christus factus de muliere, non potest esse nisi verbum Dei Patris seu Filius qui et Deus. Et ita aeternus, in aeternitate natus a Patre, factus est in tempore de muliere. Aeterna igitur generatio Chri¬sti et temporalis potest de quolibet homine verifi¬cari. Sed Christus est primogenitus, et solus altis¬simus plenus gratia, de cuius plenitudine omnes gratiam participamus. Unde ipse est Christus, quia ‹unctus prae consortibus suis›. Omnes oramus: «Pater noster, qui es in cae¬lis.» Quare omnes recognoscimus nos esse filios Patris nostri, qui est in caelis. Sed quia etiam in mundo sensibili patrem habemus temporalem, non sumus nos ita filii Dei sicut Christus Filius Dei, qui non habet nisi patrem Deum et praeter illum nullum. Ipse igitur solus Filius Dei. Et non est de hoc mundo, in quo non habet patrem. Nos Cod. Vat. Lat. 1245 fol.81va autem, etsi simus filii Dei, sumus tamen de hoc mundo, in quo habemus patrem. Sicut radius solis et flamma in materia combu¬stibili ex reflexione radii solis generata: Radius solis habet pro patre solem, sic et flamma, sed cum hoc materiam combustibilem. Igitur, persona cuiusli¬bet alterius hominis est quasi flamma illa, erit per¬sona Christi ut purissimus radius. Flamma infinitas varietates capit ex infinita varietate combustibilis materiae. Radius autem solus manet unicus et pu¬rus, consubstantialis soli et coaeternus. Attende autem: quo modo vis illa radii in se complicat omnem virtutem luciditatis flamma¬rum, ita virtus Christi omnem virtutem et sanc¬titas eius omnem sanctitatem et iustitia omnem iustitiam et scientia omnem scientiam, et ita de omnibus perfectionibus. Ob hoc, cum radius ille non possit esse purior et clarior, improportio¬nabiliter excellit omnem flammae claritatem, et sibi competit proprie quod de eo dicit apostolus, quia est perfectissimus splendor Patris sui «et figura substantiae eius» et propriissime Filius «portans omnia» in «verbo virtutis suae». Et quoniam communiter dicitur Christum verum et naturalem Dei Filium, sed alium hom¬inem adoptivum et ex gratia, hoc sic capio, quod homo est filius Dei unus sicut alius secundum naturam; nam unus ut alius ab eo in esse prodiit modo quo praemittitur. Sed non sunt omnes ae¬que filialiter dilecti et accepti, uti in filiis eiusdem patris in hoc mundo videmus. Dilectio igitur fi¬lialis varie ab omnibus in gratia exsistentibus participatur, sed unus est a Deo Patre dilectus filius, in quo Pater summam habet complacen¬tiam, quod non solum non potest esse maior dilectio, sed etiam in se complicat omnes filiales omnium filiorum dilectiones, quae gratia coinci¬dit cum natura. Nam si non coincideret cum natura Patris, posset esse maior. Perfecta enim dilectio dicitur a se incipere, et illa dilectio, qua quis suam naturam seu essentiam aut substanti¬am diligit, illa est quae est plena gratia. Non pot¬est igitur dici quod Christus sit al¬terius naturae et substantiae quam naturae Dei Patris, quando est Filius a Deo dilectus quod non potest plus diligi, et in tanta gratia quod non potest esse in maiori, in quo Pater habet com¬pletam complacentiam Cod. Vat. Lat. 1245 fol.81vb Unde claritas radii solis non est alterius sub¬stantiae et naturae quam claritas solis, et claritas solis est in radio, et claritas radii est in sole. Nam sic generatur a sole quod numquam ab eo se¬paratur; manet in sole et omnia perlustrat et ‹at¬tingit a fine ad finem›. Sed in tenebris non ca¬pitur; ubi vero capitur, ibi tenebrae in lucem ver¬tuntur. Nec est aliud quam sapientia aeterna aeterni sapientis Patris, quae in mundo rationali lucet et capi potest, ita ut rationalis spiritus ignorans fiat sapiens et transeat in aequalitatem eius partici¬pative. Quare Christus, qui est sapientia Patris, est magister docens et dominus seu praeceptor imperans naturae intellectuali, cum sit ratio seu verbum Patris. Solum enim verbum, quod est ipsa ratio rationum, habet imperium in natura intellectuali. Nam sanae, verae et clarae rationi intellectus dissentire nequit, sed gaudiose se eius influentiae subicit et ipsam ut vitam recipit vi¬vificantem. Scias itaque quod illa est doctrina magistri no¬stri quod, qui ipsam fide tali recipit quasi sit doc¬trina Filii Dei et supremi magistri, ille in se ipso videt veritatem eius. Et haec est evangelizatio Johannis Baptistae et Johannis Evangelistae, quia nemo potest ad ipsam pervenire, nisi qui ipsam ut doctrinam Filii Dei et summi magistri accipit. Et qui sic accipit, ille scit quia magister verax est, et cum beato Petro apostolo dicit ver¬ba eius esse verba vitae, et experitur magistrum verum dixisse qui aiebat: «Verba quae ego locu¬tus sum spiritus et vita sunt.»