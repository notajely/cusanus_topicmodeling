128vb «Medius vestrum stetit, quem vos nesci¬tis.» In evangelio. Describit Iohannes Evangelista testimo¬nium Iohannis Baptistae de Christo. Nam supra dixerat Iohannem Baptistam venisse, «ut testimonium perhiberet de lumine». Iu¬daei illi, qui ceteris sanctiores habebantur et dicuntur pharisaei, audito novo quo modo foret quidam in deserto vitam ducens aus¬teram valde 129ra et lavans seu baptizans, mise¬runt ad sciendum, quis esset, et primo inter¬rogarunt, an foret Christus, secundo an Elias, tertio an propheta. Et negavit se esse Christum, Eliam aut prophetam, sed ‹vocem clamantis in deserto›, ut praevidit Isaias, quae vox erat: «Dirigite viam Domino.» Deinde interrogatus, cur baptizaret, dixit: «Ego baptizo in aqua; medius autem» etc. Baptizabat in aqua, quia debebat eius baptis¬mus praecedere baptismum Christi, qui ad¬dere debuit spiritum, sicut Christus ait le¬gem et prophetas «usque ad Iohannem» du¬rasse, quem secutus est Christus, quia dicit Iohannes ipsum ante ipsum factum et post ipsum venturum. Unde verbum Patris seu sapientia aeterna ex se fudit spiritum super omnia, quae prae¬cesserant in veteri lege, quo erant quasi embrio formam habens hominis, nondum ta¬men spiritum rationalem, qui a sola aeterna sapientia infunditur. Sic baptismus Iohannis erat formam habens aquae lavantis sensibili¬ter, sed non erat adhuc spiritus infusus, ut lavaret animam. Sicut aqua frigida non ab¬stergit maculas penetrantes, licet ab ex¬trinseco videatur abluere; sed superveniente spiritu caloris ex igne in ipsam, interiora ves¬tis emundat. Spiritus Iesu est gratia, quae de plenitu¬dine eius effluit in credentes et sacramento fidei, scilicet baptismate, se credere lavari ostendentes. Sic scriptura veteris testamenti est ut corpus, cui Christus verbo suo spiri¬tum addidit. Ipse enim nobis aperuit scrip¬turas verbo doctrinae, in quo spiritum infu¬dit Unde nisi ipse dederit spiritum, non in¬telligitur scriptura, ut vivificet et delectatio¬nem in nostro spiritu generet. Dicit autem hic textus: «Medius vestrum stetit, quem vos nescitis.» Iohannes fuit in deserto, Christus autem in medio populi conversabatur, quia «venit quaerere et sal¬vum facere». Sed non fuit cognitus, ut ipse dicit: ‹Neque me cognoverunt neque Patrem meum.› Qualis autem ipse sit, exprimit Io¬hannes, scilicet quia «post me venturus est, qui ante me factus est, cuius non sum dignus solvere corrigiam calceamenti». Voluit dicere Christum in carne et notitia eo posteriorem et priorem in persona et talem, quod ipse non sit dignus ei infimum exhibere servi¬tium. Ac si diceret: Si ego, quem pro ma¬ximo viro habetis, 129rb non sum dignus solvere corrigiam calceamenti, tunc, qualis ipse sit, agnoscitis. Circa diversitatem illam, qua dicebat Christus Iohannem esse Eliam et hoc per Io¬hannem negatur, quam doctores solvunt Christum de officio dixisse, Iohannem de persona, est considerandum, quod Christus, qui in spiritum respiciebat, dedit Iohanni nomen Eliae. Nam in spiritu Eliae vidit ipsum praecursorem adventus notitiae suae. Unde unus spiritus potest esse in diversis et cum diversitate graduum, sicut spiritus Eliae fuit in Eliseo et spiritus Moysi in septua¬ginta prophetis, ut legitur Numeri 11, et spi¬ritus apostolicus in apostolis et unus in fi¬delibus, ut in Actibus. Unde plures habent unum nomen ab uno spiritu, sicut a spiritu prophetiae vocantur prophetae, a spiritu sapientiae sapientes et spiritu Christi christiani. Sed participatio unius spiritus in diversis non est nisi in di¬versitate gradus virtutis ipsius spiritus, sicut unus propheta est maior et verior in pro¬phetando quam alius, et unus apostolus maior quam alius, et unus christianus maior quam alius, et unus fidelis maior, quia maio¬ris spiritus fidei; ita de aliis. Nominavit autem Christus Iohannem eo nomine quo Eliam propter identitatem spi¬ritus in utroque, qui spiritus in utrisque idem exercuit officium et non minor in Io¬hanne quam Elia, quia «inter natos mulie¬rum non surrexit maior Iohanne». Immo maior in Iohanne quam Elia vel Eliseo, qui ob duplicem spiritum Eliae antonomastice dicitur propheta, de quo etiam secundum Glossam intelligitur quaestio: «Propheta es tu?» id est Eliseus. Fuit autem in Elia spiritus, qui exercuit miracula et exercebit in ultimo adventu, ut sic melius ostendat adventum. Sed Iohannes non fecit miracula, ut sic melius Christi pri¬mum adventum notificaret, Christo et non eo miracula faciente. Habuit enim vulgus Io¬hannem pro Christo. Quod si ipse in mira¬culis concurrisset cum Christo, non bene ostendisset excellentiam Christi super eum, cuius ‹non erat dignus solvere corrigiam cal¬ceamenti›. Et attende, quod, licet textus dicat Iohan¬nem non fecisse miracula, tamen non dicit eum non potuisse facere, sicut Elias potuit, sed non fecit miraculum ullum, ut Christus per miracula, quae fecit, veniret in notitiam et Christo sic crescente Iohannes minuere¬tur. Considera bene, ut 129va scribit Augustinus X De civitate Dei, quo modo philosophi quidam, puta Platonici, post Pythagoram lo¬cuti sunt de migratione animarum, scilicet animam unam posse diversa corpora succes¬sive animare. Licet id, quod de anima dixe¬runt, non possit esse verum, cum una anima sit sic ad suum corpus proportionata, quod impossibile sit ipsam aliud corpus animare, tamen de spiritu, quo anima movetur, potest hoc intelligi, qui potest unus esse sic, quod, licet in uno videatur mortuus et defecisse, quod tamen in alio resuscitetur, ut hic faten¬tur pharisaei in quaestionibus Iohanni motis. Sic dum Christus in mundo praedicaret et miracula faceret, mortuo Iohanne «alii» di¬cebant eum «Iohannem Baptistam, alii Eliam, alii Ieremiam aut unum ex prophe¬tis». Ecce non quod Iesus esset Iohannes aut Elias etc. personaliter, sed quod esset in eo spiritus, qui in Iohanne aut Elia etc. Quo modo autem ibi unus spiritus est, ubi una fides, intelligitur, si attendimus, quod fides una in multis suscitat spiritum, ut fortificetur in virtute illius, cui credit. Quando Christus dixit Petro, quod mitteret rete in alteram partem navigii, et Petrus di¬xit, quo modo tota nocte laborantes nihil ce¬pissent, sed in verbo praeceptoris laxaret re¬tia, tunc credens Christo laxavit retia et ce¬pit. Tantae enim virtutis fuit fides, quod spi¬ritui piscatoris, qui fide praeceptoris duce¬batur, pisces oboediebant et assecutus est Petrus intentum. Sic et frater Petri Andreas similiter assecutus est intentum, quia una fi¬des et spiritus unus in ipsis. Ita omnes chris¬tiani una fide assequuntur unum spiritum, qui ex verbo suscitatur. Nam ex verbo Ag¬gaei prophetae, cui crediderunt, in multis suscitatus est spiritus bonus, ut legitur Ag¬gaei 1. Sic ex verbo salvatoris nostri susci¬tatus est spiritus bonus ipsius Iesu in multis fidelibus, qui ipsum aut eius apostolos au¬diverunt, de quibus dixit: «Qui vos audit, me audit.» Unde etiam communicatio Spiritus Sancti per manus impositionem legitur facta, quando scilicet sancti pleni Spiritu Sancto intendebant virtutem Spiritus Sancti partici¬pare illis, ut de apostolis in Actibus Apo¬stolorum legitur, quemadmodum etiam ha¬betur Moysen Iosue spiritum sapientiae de¬disse per manus impositionem, Deuterono¬mio ultimo. Sicut pontifex, dum manus im¬ponit super consecrandum et intendit ipsum recipere ad officium sacerdotale 129vb potestatis ligandi et solvendi, ipsam sic tradit habenti officium ut officio, in quo operatur virtus Spiritus Sancti. Et attende, quod spiritus Christi, quia Filius Dei, attrahit omnem rationalem spiri¬tum, sicut fama Platonis attraxit discipulos, quibus attractis communicatur sapientia viva, quae est sapientia magistri, ut etiam fructificet. Sicut lapis magnes attrahit fer¬rum, cui communicat spiritum suum attrac¬tivum, ut attractum in unionem cum mag¬nete etiam attrahat aliud ferrum, quod me¬dio eius coniungitur magneti seu virtuti. Et ita de multis anulis ferreis, qui quasi catena colligantur per virtutem unam seu spiritum unum sursum quasi per gratiam magnetis natura gravitatis ferri, quae ad centrum in¬clinatur, non obstante. De quo Augustinus XXI De civitate Dei. Et attende, quo modo vis magnetis trans¬fusa per primum anulum efficit, quod infi¬mum eius trahit supremum secundi anuli et ita deinceps; ita videmus in omnibus mirabili Dei virtute ordinatum infimum superioris iungi supremo inferioris. Ad finem autem, ut de dilectione intelli¬gamus dictum Iohannis in Canonica sua, qui aiebat: «In hoc apparuit caritas Dei in nobis, quoniam Filium suum unigenitum misit Deus in hunc mundum, ut vivamus per eum», et quo modo capere possumus natu¬ralem et deinde gratiosum amorem et media¬tionem Christi, ad exemplum necesse est ut recurramus, et non occurrit magis sensibile quam in magnete. Et primo considera, quo modo magnes diffundit spiritum suum super ferrum orbi¬culariter et non recipitur, nisi ferrum sit ca¬pax virtutis; sicut verbum magistri diffundit spiritum intelligentiae super intellectum dis¬cipulorum et, ubi est capacitas seu ingenium, quod potest spiritu moveri, ibi recipitur. Sic verbum Filii Dei diffundit spiritum sapien¬tiae super omnem intellectualem naturam, et non est capax eius nisi ille, qui est formata fide purgatus, sicut ferrum non est capax in¬fluentiae magnetis, si est aeruginosum aut foetido allio circumlinitum aut affixum pon¬deroso. Oportet enim, quod sit purum et libe¬rum, et quanto purius, tanto capacius. Et quando ignitur, tunc percussum de se pro¬icit squamas immunditiae. Sic igne fidei spi¬ritum nostrum subintrante excutiuntur te¬nebrosae densitates, ut capacitas spiritus sa¬pientiae oriatur. 130ra Hic ignis fidei per verbum Christi, cuius eloquium est ignitum, vehe¬menter immittitur et purgat, uti ipse ait, dis¬cipulos mundos ex sermone ipsius, Iohannis 15, et Actibus 15: ‹Fide purgans corda.› Et haec purgatio est baptismus seu lotio spiri¬tus, quae spiritu fidei igneo adaptatur ad oboedientiam, sicut ferrum ad oboedientiam magnetis et arida terra per immissionem hu¬miditatis adaptatur ad oboedientiam figuli. Possunt in magnete plures similitudines reperiri, quae nos iuvant ad intelligentiam mysteriorum. Nam experimur ipsum unicum lapidem habere essentiam, virtutem et ope¬rationem. Unde imaginem trinitatis relucere in ipso conspicimus. Est enim unus lapis et trinus. In eo enim experimur operationem spiritualem. Spirat enim de se spiritum in¬visibilem, scilicet virtutem motivam, quae movet ferrum alias immobile. Haec operatio procedit a virtute seu potentia, quae est in essentia eius. Virtus vero de unitate seu enti¬tate oritur. Quanto enim virtus magis unita, tanto maior seu fortior; infinita enim virtus seu potentia oritur ab infinita entitate seu unitate. Unde experimur entitatem seu uni¬tatem in essentia magnetis esse, a qua poten¬tia seu virtus. Ex quibus spiratur seu pro¬cedit spiritus movens, quem in ferro moto experimur. Esto igitur, quod magnes sit principium seu mater ferri, ut dicunt naturales et Al¬bertus Magnus scribit, tunc eo modo ali¬qualiter concipiatur Deus principium intel¬lectualis naturae et ut tale principium voce¬tur Deus sapientia, in qua sapientia unitatem seu entitatem consideremus, scilicet princi¬pium sine principio seu Patrem, virtutem seu potentiam principium de principio seu Fi¬lium, operationem vero procedentem ab utroque, quae delectabiliter et semper spira¬tur, Spiritum Sanctum. In essentia igitur simplicissima infinitae sapientiae entitatem, potentiam et spiritum in similitudine essentiae magnetis intuemur. Et sicut ferrum de se non habet motum alium quam secundum gravitatem versus in¬ferius, nisi spiritus principii sui, scilicet mag¬netis, obumbret ipsum, ita et omnis creatura intellectualis caret motu sursum ad suum principium, scilicet sapientiam, quae Deus est, nisi Spiritus Sanctus superveniat et obumbret ipsum, quemadmodum ad con¬ceptionem 130rb Christi mota est virginitas Ma¬riae alias motu generationis carens. Et sicut entitas magnetis suo spiritu, qui ab eo procedit, motu attractionis ad virtutem suam attrahit ferrum et unit cum sua virtute, ut medio virtutis suae sibi uniatur, sic entitas sapientiae aeternae suo spiritu, qui ab ipsa procedit, attractive movet intellectualem na¬turam et ipsam attrahit ad suam virtutem, ut medio virtutis sibi uniatur, ut ait magister seu mediator Christus: «Nemo potest ad me venire, nisi Pater meus traxerit eum.» Vis au¬tem magnetis recipit in sui unionem fer¬rum attractum, sicut et mediator dicit: «Omne, quod ad me venit, non eiciam fo¬ras.» Nisi enim virtus magnetis teneret fer¬rum in aere, caderet ad infra et separaretur a principio suo, cui solum adhaerere vellet. Et ideo ibi existens est in fine desiderii, in loco scilicet quietis. Quare non est nec grave nec leve, uti sunt, quae alium locum appe¬tunt quam habent. Experimur autem ferrum adhaerens magneti non esse grave nec leve, quia pondus magnetis in statera per ad¬haesionem attracti ferri non augetur nec mi¬nuitur. Sic etiam omnis rationalis creatura sine virtute Patris, quae virtus est medium conexionis, caderet secundum propriam na¬turam a suo principio, cui solum adhaerere cupit, ut Philippus apostolus attestabatur ostensionem Patris sufficere. Deus enim est locus quietis. Unde anima iuncta verbo vitae suae, scilicet sapientiae ae¬ternae, non desiderat aliud. Ibi igitur quies¬cit aeternaliter, et non est locus quietis nisi ibi. Recte dicebat sanctus Augustinus, quod, quia Deus ad se creavit animam ratio¬nalem, ideo inquietum est omne cor, quous¬que ad ipsum perveniat. Et dictum apostoli de purgatione animarum per verbum Dei potest intelligi in sublatione inquietudinis. Nam fluctuatio et instabilitas veniens ex se¬paratione animae a Deo non nisi a peccato est, ut ait Isaias: «Peccata vestra diviserunt inter vos et Deum vestrum.» Verbum autem Dei purgat peccata, quia liberat a fluctuatione et figit in uno, cum sit verbum veritatis in saeculum saeculi perma¬nentis. Portat enim omnia verbo virtutis suae salvator noster, quia «figura sub¬stantiae» Dei Patris, Ad Hebraeos 1. Et considera, quod spiritus magnetis, li¬cet descendat super ferrum, non tamen propterea recedit de magnete neque spiritus ille unitur 130va ferro, ut ex ipso et ferro fiat unum, licet ei ut motor uniatur, quia ipsum movet. Sic Spiritus Sanctus descendit in ani¬mas sanctas purgatas, non tamen a Patre et Filio recedendo. Neque unitur anima, in quam descendit, ei hypostatice, sed oboe¬dientialiter ut motori vivificanti, qui delec¬tabiliter ad desideratum movet. Sic fuit ani¬ma prophetae mota, qui dicebat: ‹Sicut cer¬vus desiderat fontes aquarum, ita Deum ani¬ma mea. Sitivit anima mea ad te, Deum› etc. Deinde considera, quo modo vis magne¬tis unitur ferro, quando confricatur ferrum cum magnete, ita quod virtus magnetis ma¬net, uti erat, et ad sui unionem ferrum me¬diante motu seu spiritu movente pervenit; non tamen vis illa magnetis, quae unitur ferro, propterea mutatur et separatur seu re¬cedit a magnete, neque entitas magnetis est unita ferro, neque spiritus magnetis est uni¬tus ferro, sed sola potentia seu virtus, a qua ita procedit spiritus sicut ab entitate mag¬netis. Sicut in sole sunt lux, splendor et ca¬lor, et splendor unitur colori et non lux nec calor, et in rosa sapor, color et odor, et color unitur visui et non sapor aut odor, sic Filius seu virtus sive potentia Dei Patris absque sui immutatione sola est unita humanitati in Christo, non recedens a Patre. Et non est humanitas in unitatem hypostaticam Patris aut Spiritus Sancti assumpta, sed tantum Fi¬lii. Et ab illa virtute sic unita procedit seu mittitur Spiritus Sanctus sicut a Patre. Unde ferrum ex confricatione in unitatem virtutis magnetis assumptum mittit spiritum patris magnetis, qui est et suus, ad moven¬dum aliud ferrum, ut sibi uniatur et eo me¬dio pertingat ad quietem. Ideo vera et viva imago magnetis in ferro incorporata attrahit. Sic spiritus Filii mittitur in corda fidelium et attrahendo movet delectabiliter seu vitaliter ad desideratum. Intellectualis enim natura movetur delectabiliter ad infinitam sapien¬tiam, quam solum desiderat. Et sicut acus, cui unita est vis magnetis in compasso ma¬rinariorum, se movet ad motum ferri in manu hominis ipsum ferrum tenentis et mo¬ventis, sic mediator noster non deserit ani¬mas continue respicere, qualitercumque motu corporis moveantur, ut per eum num¬quam stet, quo 130vb minus ad suum principium eius medio perveniant. Poterit hoc exemplo melius intelligi id, quod «mediator Dei et hominum» dicit de se, quo modo Pater suus et ipse operantur, et quo modo ipse nihil facit, nisi quod vi¬derit facere Patrem suum, et ex se nihil fa¬ciat, et sicut Pater vivificat, ita et ipse, et resuscitat mortuos, et qui audiverunt vocem eius, vivent; et quo modo est resurrectio et vita et cetera huiusmodi. Nam ferrum in virtutem magnetis as¬sumptum opera, quae magnes facit, etiam ferrum illud facit et ex se nihil; et vivificat et resuscitat sicut magnes. Et quidquid circa hoc dicitur, melius sensibili exemplo intelli¬gitur. Sic et illud Iohannis in Canonica sua: «In hoc cognoscimus quoniam in eo mane¬mus et ipse in nobis, quoniam de spiritu suo dedit nobis.» Similiter et illud, quod in epistula Pauli hodie legitur, quare gaudere debemus de praesentia Christi, scilicet quia ipse est «pax Dei, quae exsuperat omnem sensum». Nam bene intelligitur summum gaudium esse in unione creaturae cum creatore seu principio fontali sui esse, quae est quies exsuperans omnem sensum et gaudium infinitum. Sicut enim virtus magnetis uniens ferrum cum principio, scilicet magnete, est pax aeterna semper vivens et conservans, sic Christus est pax nostra, ut simus in ipso sicut ipse in Patre, et per ipsum in Patre seu fonte gau¬diosissimae vitae nostrae in desideratissima immortalitate. Unde, quo modo Christus sit «mediator Dei et hominum» et pax pacificans seu uni¬ens et via et ostium et veritas et vita et quae¬que talia, aliquo modo exemplo dicto melius capiuntur, si de sensibili imagine ad intelli¬gibilem veritatem saltamus. Magnes enim ille, qui est rerum omnium parens et creator omnia tenens, ne in nihilum, unde venerunt, redeant, super omnem creaturam exaltatus omnem intellectum excedens et incognitus, ut cognosceretur, in hanc regionem virtutem invisibilem similiori creaturae suae quasi magnes ferro univit. Ac si de magnete ab¬scondito ab oculis omnium sapientum et eius mirabili virtute multa scriberentur, quae narrarent omnipotentiam eius, in quibus scriptis adhuc vera et certa notitia penitus ignoti lapidis non nisi coniecturaliter et varie posset 131ra deprehendi, si tunc virtus ipsa se uni¬ret naturae sensibili, ea tamen virtute invisi¬bili permanente ad illum finem, ut sic ad la¬pidis notitiam perduceremur, eo modo ali¬qualiter Christi adventus est imaginandus. Aut sicut si in India magnes tantum re¬periretur, qui ad nos exportari non posset, quia regio nostra incapax eius esset, et fer¬rum, cui unita foret virtus magnetis, in nos¬tra regione appareret, tale ferrum simile per omnia aliis nostris ferris, habens intra se in¬visibilem magnetis virtutem, per opera mi¬randa, quae experiremur in eo ferro prae omnibus aliis nostris ferris, nos utique ad magnetis duceret admirationem; sic invisibilis virtus Dei Patris in homine Christo, quae se verbo et opere ostendit, via fuit ad Patrem ascendendi, ita quod, qui hanc virtutem vidit, etiam vidit Patrem, quia in virtute Dei videtur fons eius seu essentia sive entitas sicut in filio pater. Sic aiebat magister ad Philippum: «Qui videt me, videt et Patrem», quia ipse in Patre et Pater in eo. Non est enim virtus ab essen¬tia separabilis. Tunc enim non esset et virtus, quae via est et veritas. Nam non potest veri¬ori modo occulta essentia deprehendi quam in eius virtute. Virtus enim est perfecta os¬tensio eius. Non enim potest melius resplen¬dere essentia quam in sua propriissima vir¬tute. Ideo Paulus nominat Christum Dei vir¬tutem esse imaginem et splendorem Patris. Cognitio igitur veritatis est ex similitudine. Quare virtus Dei in Christo est veritas notitiae Patris; est etiam et vita. Nam virtus Dei est omnium viventium vita, quia me¬dium fluxus et refluxus. Sive enim natura in¬tellectualis exeat in esse suum sive intret in esse divinum, per hoc ostium exit et intrat. Medium autem motus intellectualis, in quo delectabiliter movetur, est vita. Unde in hoc motu introitus et exitus pascua inveniet seu vivificationem, quae est a vita. Est enim vir¬tus Dei creans vivos et resuscitans mortuos et est sapientia Patris, de qua vivit intellec¬tualis natura. Quare vita sicut vis magnetis resuscitat immobile ferrum. Poteris etiam Christum, qui est sapientia Patris, virtuti probatae lapidis assimilare, ut fecit Iesus 131rb filius Sirach Ecclesiastici 6, qui sapientiam assimilat virtuti probatae lapidis. Et attende, quo modo virtus magnetis in acu compassi assimilatur Christo. Nam acus illa ostendit navigantibus viam in mari, sine qua ostensione involverentur nautae tenebris ig¬norantiae et portum salutis attingere nequi¬rent. Manet enim acus stabilis ob virtutem lapidis, qualitercumque turbetur mare. Unde est dux et lumen caecorum lucens in tenebris Christus noster. Et sicut acus ad polum caeli fixum figitur quandam habens colligantiam ad illam caeli partem, ita ad omnes partes caeli, ut Rogerius Bacon di¬cit, qui etiam putat sphaeram ex eo fieri posse, quae debite posita cum caelo circum¬volvatur, unde virtus illa ostendit situm caeli et solis et dat lumen et scientiam horarum diei viatoribus et mundi situm per arenosum desertum peregrinantibus, sic Christus est lux vera viatorum ostendens, quae in caelo et in terra sunt necessaria, ut ad finem optatum et patriam, unde ortum habent, perveniant. Unum tamen est bene attendendum, quod visibilis magnes est ut caelum stella¬tum, in quo principium ferri quasi Deus ha¬bitat, unitrinum scilicet principium invisi¬bile, in cuius essentia est entitas, virtus et spiritus. Et virtus de caelo descendit in fer¬rum, cui unitur; sic et spiritus mittitur de caelo in ferrum, prout supra habetur. Ita etiam principium universorum habitat in caelo et de caelo Filium misit in unionem cum homine. Sic et spiritus de caelo mitti¬tur, et etiam de virtute, quae est Dei «ver¬bum caro factum». Sic loquitur scriptura Deum habere sedem in caelo et de caelo mi¬sisse Filium, qui in hoc mundo erat, et Filius dicit Patrem nomine suo Spiritum Sanctum mittere de caelo in discipulos. Docet Petrus de Ebano, quo modo fieri poterit virtute lapidis rota viva semper in motu permanens. Augustinus XXI De civitate Dei dicit idolum in aere suspensum fuisse per virtutem lapidis. Dicunt veteres clausas ianuas cum ferreis serris per appli¬cationem lapidis huius aperiri et phantasma de domo expelli. Haec omnia Christo con¬veniunt, quia est virtus aeternaliter ad vitam movens, allevians et tenens sursum, clavis David scripturas aperiens. 131va Virtus etiam lapidis, ut refert Augusti¬nus loco allegato, movet ferrum, licet argen¬tum aut aliud metallum mediet. Videtur enim ferrum vocari, sicut per parietem ali¬quis vocatur, ac si virtus mitteret verbum suum spirituale sine sono sensibili. Ex quo trahe, quo modo virtus Christi seu verbi Dei se transfert in animas, quas movet vitaliter sine eo, quod de Christo per medium mo¬veatur. Sed «ubi vult» spiritus, ibi «spirat» et movet. Si ponitur in capsula lignea na¬tante pelvi plena aqua ferrum et applicatur virtus magnetis in aliqua parte, capsulam fer¬rum adducet ad virtutem. Sic virtus Christi medio attractionis animae ad se attrahit et totum hominem et fit resurrectio mortuo¬rum in virtute Dei, quae est in Christo. Sic ipse est «resurrectio et vita». Quando autem advertis, quo modo in vir¬tute lapidis complicatur virtus attrahendi si¬mul et repellendi ferrum, nam in uno angulo attrahit, in alio repellit, habes, quo modo Christus est iudex, qui dicit: ‹Venite› ad be¬nedictos et ‹ite› ad maledictos, ac quod in potestate sua libera est vocare, quos vult, et praedestinare ad vitam et, quos non vult, ab¬icere a vita. Sed Paulus Romanis dicit, quo modo ipse est «virtus Dei omni credenti in salutem». Unde virtus Dei, quae est in Christo, est ruina multorum et resurrectio multorum, ut dicebat Simeon, et est virtus vivificans lapi¬dis vivi, et eadem virtus est offendens, quia est virtus petrae offendentis et scandalizan¬tis. Unde cum virtus Dei sit etiam verbum eius et potentia et sapientia et iustitia et misericordia seu gratia et caritas sive dilectio et vita et lux et veritas et plura talia, quae in sacris litteris leguntur, poterit in intellectu scripturae exemplo praemisso se quisque multum iuvare, saltando de similitudine ad veritatem et de quantitate ad infinitatem et de tempore ad aeternitatem, sicut in evan¬gelio «In principio erat verbum», respi¬ciendo ad magnetem, dicendo in magnete esse virtutem et illam semper fuisse apud magnetem et magnetem esse illam virtutem et quod haec virtus erat in magnete apud entitatem eius. Nam entitas est pater. Deus ponitur pro Patre, ut dicit salvator: 131vb ‹Pater meus, quem vos Deum dicitis.› Sequitur: «Omnia per ipsum facta sunt», sicut omne ferrum per virtutem magnetis in esse prodiit, et nihil de ferro factum est sine illa virtute. «Quod factum est, in ipso vita erat.» In lapide vita est eius virtus; ferrum visibile in suo principio est vita seu virtus eius. «Et vita erat lux hominum.» Vita, quae est ratio seu sapientia Patris, est lux homi¬num; nam ostendit homini aeternam legem, quae est lux. «Lex lux» est. Lucet lux, verba Dei, in nobis, qui loquitur conscientiae rec¬tae, quid agere debeat; sed non compre¬henditur, quid sit. Iohannes venit in testimonium virtutis, sicut ferrum attractum fert testimonium vir¬tutis magnetis. Non erat lux seu virtus, sed testimonium eius. Sed virtus illa, cum sit lo¬gos, ratio seu sapientia, erat lux vera, quae illuminat omnem hominem, cum dicatur homo ob animam rationalem. Unde lumen rationis est a sapientia Dei, et non venit ratio seu homo in hunc mundum nisi per hanc virtutem lucis illuminantem omnem ratio¬nem. «In mundo erat, et mundus per ipsum factus est, et ipsum non cognovit.» Sapien¬tia semper erat in mundo, ut in ordine ipsius manifestatur, et mundus per ipsam factus eam non cognovit, sicut virtus magnetis semper erat in ferro, et ferrum per ipsam factum eam non cognovit. «In propria venit, et sui ipsum non re¬ceperunt.» Sapientia, quae in mundo non est cognita, in propria eius, sicut sunt pro¬priae eius rationales animae eius imaginem habentes, venit; sed non fuit recepta. Sicut virtus magnetis non est cognita in ferro, ne¬que proiecta super proprium suum ferrum recepta ob faeculentiam eius, quae non sinit eam recipi. «Quotquot autem receperunt eam, dedit eis potestatem filios Dei fieri, hiis qui cre¬dunt in nomine eius, qui non ex sanguinibus neque voluntate carnis, sed ex Deo nati sunt.» Sicut virtus magnetis recepta in ferro mundo se ad recipiendum influentiam per fidem applicanti dat ei potestatem fieri fi¬lium magnetis, in quo scilicet virtus patris radicatur per participationem, et fit ferrum ex participatione virtutis sicut filius seu vir¬tus magnetis in se habens similem virtutem filio. Erit autem ut filius non ex corruptione natus, sed ut virtus incorruptibilis est ab ent¬itate incorruptibili seu a Deo Patre. «Et verbum 132ra caro factum est», sicut cum per confricationem virtus unitur ferro, ut virtus magnetis sic sit in ferro sicut in mag¬nete et habitet sic in natura ferri, in qua vi¬deatur gloria et operatio eius, sicut est ope¬ratio virtutis seu unigeniti magnetis in ple¬nitudine gratiae se diffundentis in veritate, non in apparentia, sed in vera existentia. Sic pariformiter te iuvabis in omnibus scripturis. Uti est et scriptura Iohannis in Canonica, quae loquitur de unctione, quo modo scilicet illa doceat animas. Christus enim est unctus prae consortibus, sicut fer¬rum unctum virtute magnetis habens unctio¬nis plenitudinem sive consummatam unctio¬nem et acus in compasso habens unctionem participatam et communicatam sibi ex ple¬nitudine unctionis Christi. Talis acus, quia libere potest moveri, si magnes distanter etiam retro hominem aut infra mensam vel pelvim spissam occulte admovetur, statim acus se revolvit et sequitur magnetem, quo¬cumque ierit. Unctio enim, quae est in acu, docet re¬perire magnetem, cuius spiritu movetur. Sed si acus adhuc non gustavit magnetem et eius virtutem et uncta non est, non sic vivaciter et a remotis sentit magnetem. Docet nos exemplum, quo gaudio anima uncta sentit praesentiam Dei sui atque quod ipsam nihil sensibilium impedit, neque au¬rum neque argentum neque homo neque animal, quo minus videat Deum suum aliis, quorum visus in hiis sensibilibus obiectis terminatur, invisibilem. Attende differentiam inter unctionem Christi et unctionem christianorum. Christus est messias seu unctus unctione spirituali completa. Puta, magnes communicat per confricationem ferro virtutem, et haec unc¬tio non est ut in magnete. Nam magnes po¬test adhuc aliis ferris sine numero eandem virtutem communicare, et procedit tanta vir¬tus ex magnete, quae ferris communicatur, quod si cuiuslibet ferri attractio simul cum aliis aliorum ferrorum attractionibus consi¬deratur, tunc videtur virtus paene infinita, etiamsi quodlibet ferrum solum acum attra¬heret, cum infinita ferra talia ungi possint ex unius magnetis virtute. Christus autem habet unctionem in se omnium unctionem complicantem. Nam ipse omnem magnetis virtutem habet, et non ad mensuram, sed excellenter. Et 132rb quia prae consortibus unctus est, ideo nomen Messias hereditavit. Est enim unctio absoluta, per quam omnes, qui uncti fuerunt, sunt et erunt, qui ab eo christiani dicuntur, cum ipse sit Christus, unctionem sunt assecuti, sicut omne album ab albedine est album. Sic et scriptura, quae loquitur, quo modo princeps tenebrarum est armatus fortis et te¬net animas illigatas, sed fortior est Christus rex, qui eripit de potentia illius animas, au¬ferendo arma eius. Ferrum enim, si adest diamas, qui est fortis et durus et princeps in duritia super omnes lapides, ligatur spiritu diamantis et fit immobile quasi penitus mor¬tuum et insensibile, etiam si virtus aliqua at¬tractiva magnetis applicata fuerit, ut scribunt quidam. Sed plenitudo virtutis attractivae, quae est ipsa magna virtus Dei, cuius «mag¬nitudinis non est finis», quae est in Christo, si applicata fuerit, illa vincit spiritum prin¬cipis duritiei et ligat eum, ita ut non habeat vires, et eripit animam, quam tenebat, at¬trahendo. Neque potest vis maligni, quae est quasi vis spiritus aquilonaris sua spiratione infri¬gidantis, congelantis, mortificantis seu im¬mobilitantis, vinci nisi spiritu amoris seu ca¬loris solis iustitiae, qui dissolvit glaciem et nivem et facit immobile mobile, vivum et fluidum, sicut dicit Iohannes in Canonica: «In hoc apparuit Filius Dei, ut dissolvat opera diaboli.» Unde docet experientia, etiam si applicato diamante magno in virtute ad ferrum parva vis magnetis non posset at¬trahere, tamen fortior virtus magnetis super¬veniens vincit et attrahit. Sic et illud, quod legitur sapientiam di¬xisse delicias suas fore cum filiis hominum, intelligitur facilius, quando attenditur sa¬pientiam creatricem animarum rationalium deliciari in unione cum ipsis, quemadmo¬dum pater deliciatur, quando habet in cir¬cuitu mensae suae filios, et magnes deliciatur in limatura ferri, cum sit quodammodo in unione creaturae suae et augmentatur virtus eius. Sic ex unione ecclesiae cum Christo Paulus ad Colossenses 2 dicit surgere aug¬mentum Dei. Sicut membra perfectionem corpori conferunt, sic ipsa ecclesia fit in aug¬mentum Dei, ut dicit quidam glossator 132va ibidem. Videtur enim virtus magnetis augeri, quando multa ferra veniunt in virtutis par¬ticipationem, sicut unitas videtur augeri, quando in magno numero eius virtus expli¬catur.