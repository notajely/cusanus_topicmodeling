Cod. Vat. Lat. 1245 fol.3rb «Simile est regnum caelorum homini nego¬tiatori quaerenti bonas margaritas», ‹et in¬venta una pretiosa vadit et vendit omnia quae habet et emit illam›. Matthaei 13o. «Regnum caelorum» non potest nisi per si¬militudinem describi, quia ‹numquam intravit in cor hominis id quod Deus praeparavit› etc. Si igitur ‹nec auris audivit nec oculus vidit nec in cor hominis intravit›, tunc homo non potest dicere, quid sit. Et si quis diceret, ille non esset purus homo. Et quando ‹annuntia¬ret› seu ‹evangelizaret regnum›, non intellege¬retur, quia ‹nihil in intellectu, quod prius non fuit in sensu›. Oportebat igitur ‹evangelizantem regnum Dei› in se duo habere, scilicet quod ipse sciret illa, quae sunt ‹supra omnem creaturam›, quia ‹quae scimus loquimur›; et deinde, quod illa humaniter nobis exprimeret, quia alias non in¬tellegeretur. Hoc autem aliter fieri non potuit nisi per eum, qui venit de regno caelorum et assump¬sit organa humana et locutus est ut homo. De ineffabili vero non potest homo loqui nisi per similitudinem. Locutio enim ineffabilis est si¬militudo exprimens id, quod uti est exprimi nequit. Sed Christus multas ponit similitudines regni caelorum, quoniam nulla sufficit. Vocatur autem «regnum caelorum». Nam «caeli enarrant gloriam Dei». Sunt autem caeli intellectuales spiritus. Fecit enim Deus caelos in intellectu, id est in regione intellectuali. Nam in illis caelis intellectualibus est unus rex, qui in omnibus residet, sicut una vis regis est ut regis in omni loco regni, sicut una via animae vivificantis in omnibus vivis membris animalis et una lux in multis illuminatis et una facies in multis speculis. Vocatur autem «regnum caelorum» «regnum veritatis», et ideo sic, quia veritas non potest esse nisi una. Quod enim est aliud et diver¬sum, non est verum. Unde propterea non est nisi unum regnum, quod vocatur veritas, et illud est in multis caelis. Regnum enim est unitas multitudinis caelorum etc. Dicit ulterius: «homini negotiatori». Homo solus potest esse negotiator. Nam negotiatio non potest fieri sine comparatione, et sic sine ‹numero, pondere et mensura› non habet lo¬cum. Cod. Vat. Lat. 1245 fol.3va Bestia autem non numerat, quia caret vi ra¬tiocinativa. Et in hoc experiris in te homine esse animam, scilicet rationalem animam, se¬cundum quam potest homo esse negotiator et non bestia. Dicit: «quaerenti». Nam ad hoc homo est, ut sit ‹negotiator› quaerens. Damnatur enim ille, qui creditum ‹talentum abscondit in ter¬ram› et non quaerebat lucrum. Ratio in nobis ad hoc servit, ut quaeramus id, in quo sunt omnes divitiae. Omnes nego¬tiationes sunt propter ditari. Divitiae autem ordinantur in vivere. Quaerit igitur omnis ne¬gotiator, ut melius vivere queat. Quaerit discipulus, ut sciat. Unde id quaeri¬tur, quod nos concupiscimus. ‹Concupiscimus autem aut ea quae sunt carnis, aut ea quae sunt spiritus›. Vide in sermone de sancta Ag¬nete etc. Sequitur: «bonas margaritas». ‹Omne enim, quod appetimus, sub ratione boni appetimus›. Nemo enim quaerit margaritas, nisi quia bo¬nae sunt. Id igitur, quod in margaritis quaeri¬tur, est bonum. Et quia bonum in omnibus quaeritur, hinc bonum quodam modo non est in se, sed in alio; numquam satiat negotiatorem, qui num¬quam satiatur, nisi inveniat bonum illud unum. Puta, negotiator margaritarum numquam cessat, nisi quando invenit illam unicam bo¬nam: Quae cum talis sit, quod melior inveniri non possit, quando nec melior esse potest, ideo tunc est in termino motus, et amplius non quaerit nec quaerere potest, quia adeptus est quaesitum. Quando quaesitum adest, quaeri amplius non potest. Sed si illa margarita est ita bona et «pre¬tiosa», ita quod melior esse non potest, tunc est incomparabilis, nisi negotiator quantum¬cumque dives ‹vendat omnia quae habet et emat›. Sive igitur negotiator fuerit dives sive pau¬per: si ‹vadit et vendit omnia quae habet›, ‹emere› poterit illam margaritam. «Regnum» igitur «caelorum», scilicet ‹sa¬pientia aeterna›, cui omnes ‹thesauri› compa¬rari non possunt, quod est simile margaritae unicae inter bonas margaritas, per omnes ‹emi› potest, qui ‹vadunt et vendunt omnia, quae habent, et emunt›. Nota: Oportet eos ‹ire, ut vendant›, quod nihil plus est quam voluntarie et liberaliter se servum constituere. Negotiator nihil habet, quod non acquisivit. Omnia a Deo habemus, ex nobis nihil. Quando igitur ‹omnia vendi¬mus›, sumus in omnibus pauperes et «nihil ha¬bentes», ut ‹emamus› unam illam Cod. Vat. Lat. 1245 fol.3vb margari¬tam, in qua habemus desideratum. Sicut mechanici in arte. Sicut si discipulus venderet omnia, ut emere posset scientiam unam a magistro quodam modo, si omnem scientiam haberet magister etc. Ac si quis om¬nia quae habet resolveret in pecuniam, ut cum illa emere posset agrum, in quo est ‹thesaurus absconditus› omnium divitiarum. Et ita considera, quod qui debet emere reg¬num caelorum, oportet quod vendat omnem libertatem et faciat se servum eius, a quo de¬bet emere margaritam vel agrum thesauri. Ni¬hil enim illi manebit. Omnia sunt magistri aut mercatoris, qui vendit. Si vivis, vita non est tua, sed Domini tui, cui te vendidisti. Vide, quo modo vendendo et depaupe¬rando acquiris divitias ‹mortificando› vitam. Si igitur vis immortalem ‹veritatem ac vi¬tam› assequi, oportet, quod omnia membra tua non sint nisi instrumenta veritatis: Lingua non loquatur nisi verum, manus sine dolo, sic pedes, sic oculi sine concupiscentia rei alienae etc. Item considera: Quo modo margarita gene¬ratur ex rore caeli etc., et quo modo efficitur nobilis et magna ex conquassatione, ita sancta Margarita facta est nobilis ex conquassatione passionis. Dicit Evangelium, quod ‹regnum caelorum est simile decem virginibus› etc. Vide in ser¬mone de sancta Agnete ! Unde non est aliud ‹omnia vendere et emere› margaritam quam intrare ad nuptias sponsi. Sicut enim per vigilem negotiationem pervenitur ad bonam margaritam et eius emp¬tionem, sic per vigilem observationem sponsi intratur cum eo ad nuptias. Item: Quid aliud est esse bonum negotiato¬rem, qui ‹quaerit bonas margaritas et invenit unam et pretiosam› etc., quam ‹abundare in iustitia plus quam scribae et pharisaei› secun¬dum evangelium dominicae? Nam si ‹non in¬trabit quisquam regnum caelorum nisi eius iu¬stitia abundaverit› etc., tunc non est aliud ‹ab¬undare› quam ‹invenisse unicam pretiosam› etc. Item considera, quo modo margarita est «sapientia», quae est aeterna, lucida, «num¬quam marcescit» etc., in qua sunt omnes ‹the¬sauri absconditi›. Sublata enim sapientia non est thesaurus. Bestiae non habent thesaurum auri vel mar¬garitarum, quia absque discretione rationali non habent esse nec scitur nec cognoscitur, sicut color non est Cod. Vat. Lat. 1245 fol.4ra apud caecum a nativitate, quia nec scitur nec cognoscitur. Unde [sicut] ille, qui ‹vendit omnia et emit› unam margaritam, habet in una margarita om¬nia sua et plus in centuplo. Nam valor marga¬ritae praevalet in tantum, quod si quis haberet omnes denarios, adhuc non posset emere il¬lam, quia semper plus valeret. Oportet igitur eum adhuc ‹vendere omnia›. Non enim emitur nisi tantum detur, quantum habetur et haberi poterit per ementem. Sicut igitur ‹omnia per sapientiam facta sunt›, ita per ipsam omne desiderabile attingi¬tur. Sicut scholaris, qui consumpsit totum pa¬trimonium, ut acquireret aliquam particularem sapientiam, habet in illa omnem thesaurum suum, quia ex illa vivit et extrahit, quidquid sibi fuerit opportunum, et ‹profert nova et ve¬tera›; et tamen non perit neque imminuitur thesaurus seu ars vel sapientia, immo continue plus augetur etc. Haec sapientia non potest haberi, nisi quando ratio ei desponsatur et induit eam. Describit evangelium, quod hoc non fit nisi per virginem habentem in vase oleum. Virgo vigilans est anima non desponsata carni, mundo seu principi tenebrarum. Habet recep¬taculum seu rationalem spiritum, qui vacuus est et de se incapax aeternae sapientiae, quae est quasi lucerna lucens. Unde parat lampadem cum ‹oleo fidei›, in quo est capacitas lucis sapientiae. Et ideo di¬cuntur illae quinque «prudentes», quia ambu¬lant de nocte cum lampadibus habentibus oleum, quod fovet ignem.