133vb «Vocatum est nomen eius Iesus.» Habemus de circumcisione, et est quaes¬tio, cur voluit circumcidi salvator. Tuscanellus septem ponit rationes. Primo, ut daret arrham. Nam voluit san¬guine nos redimere; huius arrham dedit in circumcisione. Secundo, quia voluit fratribus assimilari, quia Iudaeus. Tertio, ratione attractionis. Nam simili¬tudo est causa attractionis. Ideo ut circum¬cisos attraheret et eum in conversatione non spernerent. Quarto, quia dilectio est in corde, emisit sanguinem nuntium, scilicet cordis, quia sanguis ex corde, ut ostenderet dilectionem. Quinto, ratione purgationis. Nam medici dicunt omnes humores per sanguinem pur¬gari, scilicet per eius emissionem. Voluit cor¬ruptiones, quas ex peccato contraximus, pur¬gare. Et nota quod sicut totum corpus pur¬gatur ob eius colligantiam, quando trahitur de vena brachii sanguis, sic totum corpus Christi, scilicet fideles ei per fidem et dilec¬tionem coniuncti, purgantur fusione sangui¬nis ipsius. Sexto, ratione adim134rapletionis legis. Nam sicut omnes subditi imperii tenentur servare leges imperii, ita omnes homines leges Dei. Lex autem Dei erat gravis, quam etiam patres nostri non poterant portare. Quare pius Pater noster Deus misit Filium suum, ut ipse portaret onus legis pro nobis. Sic venit non «solvere sed adimplere». Sed quo modo potuit ipse unus pro omnibus adimplere? Dicendum: Sicut in Adam, in quo omnes ra¬dicaliter fuimus, omnes peccavimus eo pec¬cante, sic in salvatore nostro satisfaciente, cui per caritatem coniuncti sumus, legem adimplemus, ita quod super nos ultra non habet virtutem coactivam. Septimo, in signum incarnationis. Osten¬dit enim multis rationibus se vere incarna¬tum, sicut ostendit se multis argumentis re¬surrexisse. Effusio enim sanguinis veram carnem ostendit. Item, ex quo circumcisio in remedium peccati fiebat, debuit fieri octava die propter quattuor elementa et quattuor humores. Nam sanguis inclinat ad luxuriam, cholera ad iracundiam, phlegma ad pigritiam, melan¬cholia ad tristitiam. Et circumcisio removens peccatum congrue in octava die fieri debuit. Etiam ex quinque sensibus exterioribus et rationali, irascibili et concupiscibili interio¬ribus potentiis peccata oriuntur, quae sunt octo. Dicit autem Rabbi Moyses, quod prop¬ter tenerem complexionem pueri, ne pericli¬tetur, exspectatur octava dies, ut sint mem¬bra solidiora, aut quia in octava die seu ae¬tate scilicet resurgentium debent omnes su¬perfluitates resecari. Nunc de excellentia nominis, quia «vo¬catum est nomen eius Iesus». Sed cum no¬men debeat respondere proprietati rei, quo modo possumus Dominum nominare? Et ad narrationem ipsius linguae deficiunt; et, cum nos nominemus, sicut intelligimus, dicen¬dum, quod nos venimus in agnitionem Dei tripliciter, unde nominare possumus, scilicet ex parte naturalium proprietatum, ex parte divinarum operationum vel spiritualium re¬velationum. Primo ex parte naturalium proprietatum. Proprietas autem est perfectionum. Perfec¬tiones autem omnium rerum sunt in Deo, et omnis creatura secundum aliquid habet si¬militudinem creatoris, et ideo, cum simile cognoscatur simili, Deum diversis nomini¬bus nominamus. Dicitur petra ratione fir¬mitatis, aqua ratione communicabilitatis, aer ratione vivifi134rbcationis, ignis ratione calidi¬tatis, leo ratione fortitudinis, caelum ratione perfectionis et puritatis. Item ex parte divinarum operationum. Nomen enim nihil aliud est quam ratio in¬vocandi. In omni enim re sunt tria, scilicet essentia, virtus et operatio. Essentiam cog¬noscimus per virtutem, ut medicus ex virtute herbam, et virtutem per operationem, sicut per calefactionem devenimus in notitiam ca¬loris et per calorem in notitiam ignis. Deus autem operatur opera mira. Ideo dicimus eum habere nomen mirabile. «Do¬mine, Dominus noster, quam admirabile est nomen tuum» etc. Item, facit opera iusta. Ideo habet nomen adamabile iuxta illud: «Gloriabuntur omnes, qui diligunt nomen tuum.» Item, facit opera salutifera et sic habet nomen delectabile. Opera mira sunt opera creationis. Ideo dicitur creator. Ista opera non cognoverunt philosophi, qui dixerunt, quod ex nihilo ni¬hil fit. Ideo non cognoverunt nomen crea¬toris. Contra quos David: «Quoniam videbo caelos tuos, opera digitorum tuorum» etc. Ideo subditur inferius: «Domine, Dominus noster» etc. Opera iusta sunt opera redemptionis. Ius¬tum enim est, si aliquis dominus habet suum servum, qui ei violenter subripitur, quod per potentiam superioris ei restituatur. Sic Deus et Pater noster caelestis servum habuit, sci¬licet genus humanum, quem diabolus subri¬puit iniuste; quem redimendo opera iusta operatus est. Sed ista opera non cognovit Iu¬daeus, ideo nec notitiam nominis habuit re¬demptoris. Item, facit opera salutifera, ideo vocatur salvator iuxta illud: «Ipse enim salvum faciet populum suum.» Sed ingratus peccator illa non novit. Ideo nec nomen salvatoris in no¬titia habet, qui cottidie se in potestate dia¬boli ponit. Propter hoc conqueritur Deus dicens: «Nomen meum cottidie blasphema¬tur» in vobis. Et est nomen illud Iesus, quod habet praeeminentiam, constantiam, efficaciam et odoris fragrantiam. Primum iuxta illud: «In nomine Iesu» etc. Secundum patet, quia, si petamus a Paulo, unde habuit tantam praedicandi cons¬tantiam, dicet: propter nomen Iesu, iuxta il¬lud quod dicit «non solum alligari sed et mori paratus sum in Ierusalem propter no¬men Domini» nostri «Iesu» Christi. Tertium patet, quia, quidquid virtutis fe¬cerunt apostoli, propter hoc nomen fece¬runt. Si enim diligenter inspexerimus totum novum testamentum, quidquid virtutis in se apparet in operibus miraculosis, totum 134va est huic nomini ascriptum. Quartum patet, quia odoris eius totus mundus est plenus. Nam hic odor diffusus attraxit pastores, attraxit magos, sed pecca¬tores non, quia odorem non senserunt, quia habent nares plenas foetoribus. Item ex parte spiritualium revelationum. Si enim a Maria quaereretur, unde hoc no¬men imposuit, diceret: ab angelo, qui re¬velavit, iuxta illud: «Ecce, concipies» etc. Si ab angelo quaereretur, unde habuit, diceret: a Deo, qui ei revelavit, iuxta illud: «Missus est angelus Gabriel a Deo.» Sic patet, quod, sicut possumus venire in cognitionem Dei, ita possumus nominare. Ista Tuscanellus in duobus sermonibus.