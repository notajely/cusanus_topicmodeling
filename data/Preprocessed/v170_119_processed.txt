27rb lin.35 «Diabolus reliquit eum et ecce, angeli acces¬serunt et ministrabant ei.» Quid diabolus; quo modo accedit ad temptan¬dum; quo modo vincitur, ut relinquat; quale si¬gnum, quod reliquit; quis accessus angelorum, et quae utilitas. Nota, quo modo Christus immediate post baptismum ductus est a spiritu in desertum ad finem, ut vinceret temptatorem, a Spiritu, qui visus est in specie columbae per Johannem, qui eum baptizavit ad finem, ut eum mundo mani¬festaret. Johannes fuit in deserto baptizans in Jordane Christum. Et 27va «ductus est» Christus de Jordane «in desertum» damann ad montem quarantana nomine, ut in libro vitae Jesu, «ut temptaretur». Considera, quo modo post baptismum se contulit ad paenitentiam, et in paenitentia acces¬sit temptator. Et ibi vicit. «Omnis Christi actio nostra est instructio». Baptismum est sacramentum fidei; et abluimur per fidem a peccato. Et tunc anima parata est ad recipiendum in se Verbum, per quod transfertur in filiationem. Est enim in gratia per fidem. Deus enim est ipsa fidelitas. Ideo non potest in eo confidens non reperire id, quod sperat, etiam usque ad ultimam spem, quae est ipse Deus, ut ait: «Ego sum merces tua magna». Nihil enim maius per fidem sperari potest, quam quod Deus se et suum regnum donet con¬fidenti. Et in hoc non decipitur quisquam. Nam assequitur quisque secundum fidem. Quando igitur quis baptizatur, tunc abluitur imago diabolica veteris hominis, quasi si aliqua foeda imago in pariete ablueretur, ut nova in eo depingeretur, vel si ars falsa tolleretur per verum magistrum; qui fuit deceptus, tunc postea im¬buitur arte vera. Sed quando imbui debet, opor¬tet, quod se retrahat in desertum et abstineat, ut Salomon a vino, quando sapientiae se dedit. Et accedit temptator et antiqua sophistria multa facit argumenta, ut de Judaeo aliquo con¬verso ad fidem prima Judaica secta revertitur ad memoriam. Et temptat arguendo. Et ista temptatio est ma¬gna; et non potest perfectio haberi nisi temptator accedat et vincatur. Moyses non pervenit ad alti¬tudinem sapientiae neque Elias nisi per abstinen¬tiam, in qua accessit sine dubio temptator. «Prin¬ceps tenebrarum» adversarius sapientiae, quem vinci oportebat, non vincitur, cum sit de hoc mun¬do, nisi caro mortificetur, in quo habitat. Unde temptator dicitur accessisse, quando Jesus esuriit. Erat enim signum fragilitatis carnis veteris ho¬minis. Ideo accessit. Nota verbum, ubi dicit temptator: «Si Filius Dei es, dic, ut lapides isti panes fiant». Ecce, quo modo Verbum Dei omnia penetrat; et omnia audiunt et oboediunt. Si enim omnia per hoc, quod audiunt hoc Verbum, id sunt, quod sunt, omnia fieri 27vb poterant id, quod Ver¬bum dixerit. Et lapis audit et oboedit. Et aqua audit et oboedit. Et aqua, quae erat in sua aquea regione seu natura, vadit ad regionem vini, quia Verbum sic mandat, cuius vis est om¬nipotens etc. Et nota, quo modo Verbum loquitur in radio solis ad omnia, quae generantur. Et unum est et simplici elocutione varietas rerum prodit ad sen¬sibile esse, ut verbum capitanei exercitus in tuba omnibus loquitur et quisque facit suum opus in verbo illo. «Ductus a Spiritu» Sancto et spiritu suo immo expulsus et agitatus seu sollicitatus, ut iret «in desertum». Quo modo deserere mundum istum sit bap¬tizato necessarium, si vult servare promissa. Sic de religiosis. Item de deserto paenitentiae. Item de ieiunio, ad quid prosit. De ieiunio Moysi, Eliae et Christi. Item, quo modo est ieiu¬nandum, usque quo non moriatur natura, sed esuriat etc. Item ibi modicum de quadragesima. Item, accessit temptator etc.: «Dic, ut lapi¬des» etc. Nota, quo modo filii Israel ducti per mare rubrum repperierunt in deserto manna. Christus reperitur, qui cibus est, in deserto. Nota: Temptatus est de gula, de vana gloria et avaritia sicut Adam primus.