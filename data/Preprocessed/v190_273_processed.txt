PRIMA PARS 232ra «Ut filii lucis ambulate»; ad Ephesios 5o. Praemisit Apostolus: Ex quo Ephesii recepe¬runt «Spiritum Dei, in quo erant signati», quan¬do fidem Christi receperunt, et nominat diem illum «diem redemptionis», tunc in eis non de¬beret esse motus ‹amaritudinis, irae, indignatio¬nis, clamoris et blasphemiae› «cum omni mali¬tia», sed deberent esse «benigni, misericordes, donantes invicem sicut Deus in Christo donavit» nobis, quia illi motus oriuntur ex spiritu bono, qui est Spiritus Dei qui est ipsa bonitas. Tunc sequitur: «Estote ergo imitatores Dei, sicut filii carissimi», scilicet Dei in Christo. Filii carissimi imitantur patrem optimum. Christus autem est Filius dilectus, in quo Pa¬ter habet summam complacentiam. In ipso igitur Filio Dei nos qui filii carissimi esse cupimus, capere debemus modum, ut Patri complacea¬mus. Nam si imitatores 232rb Christi fuerimus, faci¬mus voluntatem Patris. Christus est ipsa Dei Pa¬tris imago, ut ait Origenes ad Romanos 8o, ubi ponitur praedestinatos conformes fieri imaginis Christi scilicet illa perfecta imago, quae Deum totum atque ex integro suscipit atque in se for¬mavit, est dicenda ipsa anima Iesu, quae se per omnia verbo et sapientiae Dei coaptavit, ut in nullo prorsus ab eius similitudine discolor habe¬retur, ita ut quicumque summam perfectionis ac beatitudinis ad illius imaginem ac similitudinem tendat, quae primo loco ac super omnes ceteros Filii Dei imago est, ita «ut sit ipse primogenitus in multis fratribus». Haec ille. An autem Christus sit duae imagines, scilicet creata et increata? Dici debet quod non, sed creata est increata. Imitari igitur Christum est ei conformari et ad eius perfectionem tendi secun¬dum omnia quae Christus est qui est «iustitia, sanctificatio» et ceterae virtutes, ut ibidem. Ait enim: «Discite a me, quia mitis sum et humilis corde, et invenietis requiem animabus vestris.» «Corde» dicit, ut intelligamus Spiritum vitae ho¬minis seu animam rationalem. Spiritus est im¬petus vitae. Quando igitur secundum spiritum rationalem, qui discere potest et acquirere per¬fectionem, reciperemus similitudinem Christi scilicet mititatem et humilitatem, tunc reperimus «requiem» ibi, ubi virtutis receptio scilicet in «animabus». Alibi ait: «Exemplum dedi vobis, ut quemad¬modum ego feci, ita et vos faciatis.» Si igitur discere voluerimus doctrinam, quae dat requiem animabus scilicet felicitatem, tunc facere debe¬mus iuxta exemplar nobis per magistrum huius doctrinae traditum; nam illa doctrina non consi¬stit in verbo et sermone, sed in imitatione. Si quis enim sciret omnia evangelia menti, non es¬set propterea perfectus, sed requiritur, quod per imitationem induat formam Filii Dei. Qui autem sequitur ipsum tamquam minister, in quo vivit voluntas domini, ille erit ubi Chri¬stus. Unde ministerium est sequela seu imitatio. Ideo ait: Qui «mihi ministrat, me sequatur.» In hac sententia patet nullum perfecte virtuosum fieri, qui Christum ignorat; quem enim ignorat, imitari nequit; sed Christus est forma exempla¬ris, quae perficit tantum et felicitat illa felicitate, qua pervenitur ad 232va filiationem et hereditatis pos¬sessionem regis et regni immortalis. Attende quomodo Apostolus dicit imitatores Dei. Nominat ideo Christum Deum, quia cum sit Deus et homo, nos ipsum imitari debemus omni nobis possibili modo. Dicit Christus: «Es¬tote misericordes, quia Pater vester misericors est.» Id igitur, in quo Christum debemus imitari, est in quo Christus est idem cum Patre. Pater est misericors, sic et Christus misericors, non alia misericordia, sed illamet misericordia. Si igitur filii Dei Patris esse voluerimus, qui est miseri¬cors et ita misericors, quod misericordia, tunc necesse est, ut simus misericordes; nam non possunt nisi misericordes esse filii misericordiae; sic de aliis omnibus virtutibus scilicet iustitia, sanctitate, veritate et singulis. Quomodo autem imitari debeamus Deum, in Christo Dei Filio cognoscimus, qui verbo et opere nobis hanc doctrinam revelavit. Dicit imitatores, quia non possumus via doc¬trinae crescere, ut simus Deo aequales. Summa enim aequalitas quae aequalior esse nequit, est consubstantialitas, et ideo non attingitur ex ac¬quisita perfectione, sed generatione. Solus igitur Filius consubstantialis Patri est ei per omnia ae¬qualis. Et quia ei aequalitas convenit, ipse est exemplar. Exemplatum enim respicit in studio perfectio¬nis ad aequalitatem magistri seu exemplaris, quia ibi est forma perficiens sive sufficientiae. Sufficit enim omni discipulo, ut fiat sicut magister, sci¬licet si aequalitatem exemplaris in similitudine attigerit. Praeponitur igitur nobis Deus qui est in Christo, ut ipsum imitemur, qui est «rex gloriae» et «dominus virtutum», ut scilicet immortalita¬tem quae Deus est in immortalibus virtutibus imitemur. Dicit «sicut filii carissimi». Filii misericordiae, si sunt carissimi et non degeneres, misericordes sunt. Quanto enim magis misericordes, tanto se plus filios Patris ostendunt. «Deus caritas est». Filii caritatis possunt esse cari, cariores et carissimi, sci¬licet incipientes, proficientes et perfecti. Hortatur nos evangelium Matthaei, ut simus perfecti, scilicet carissimi. Nam Pater noster perfectus est, immo ipsa perfectio. Ideo nos qui filii esse debemus per¬fectionis, necessario perfecti sumus. Quomodo autem constet hoc, an simus ca¬rissimi, sequitur: «Ambulate in dilectione, sicut et Christus dilexit nos et tradidit semetipsum pro nobis oblationem et hostiam 232vb placentem in odorem suavitatis.» Intellige Christum qui est Dei virtus et sapientia, etiam esse Dei misericor¬diam, qua per ipsum misertus est generi huma¬no; nam ipse hostia, quae seipsam obtulit «in odo¬rem suavitatis» ad placandum Patrem. Nos vero si ambulaverimus in dilectione Dei et proximi imi¬tando Christum, nos tradendo in oblationem Deo propter Christum sicut ipse pro nobis bene imita¬mur Filium Dei carissimum et meremur in hoc dici imitatores Dei sicut filii carissimi. Unde necesse est quod qui vult carissimus Dei filius reperiri, sic agat sicut formam Christi habemus, scilicet quod ex dilectione se faciat hostiam et offerat se Deo in odorem suavitatis. Ille autem ambulat in perfecta dilectione, in quo dilectio est fortis ut mors, scilicet in quo nihil sui vivit, sed solum Christus; in quo Christus tantum vivit, in illo vivit dilectio Dei et proximi. Chri¬stus Deus et proximus; in quo Christus tantum vivit, in illo vivit omnis virtus. ‹Corpus in illo mortuum est›, ut ait Apostolus ad Romanos 8o, mortuum scilicet peccato, quia desideria carnis non vivunt in ipso, quae sunt vita corporis et offensio spiritus seu peccatum. Id enim, quod est contra rationalem spiritum et legem naturae ei ut rationali spiritui insignitam, mors seu Satan sive peccatum dicitur. Unde verus Christianus facit de animali ho¬mine suo hostiam ponens super ipsum manus potentiae spiritus tamquam super peccatum, quemadmodum Moyses hostiam peccatum dicit, et interimit desideria seu gaudia, quae vita bru¬talis dicuntur, ut non vivat nisi Christus in eo. Et ista oblatio, quae sic fit Deo propter suavitatem odoris ascendentis et Deum placantis, est paci¬fica, scilicet pacem reconcilians, sicut Christi ob¬latio pacem fecit. Sed diceres: In lege diversitas hostiarum se¬cundum qualitatem peccatorum immolari prae¬cipitur. Quomodo spiritualiter adimpletur? Re¬spondeo secundum Glossam auream super verbo ‘hostiam vivam’ ad Romanos, quod qui¬cumque in semetipso superbiam mactat, vitu¬lum occidit, et qui iram sternit, arietem necat, qui libidinem, hircum animal scilicet libidino¬sum interimit. Qui vero cogitatus mortificat in¬utiles, immolat aves. Quodcumque corpus hoc modo mortificatur, hostia vivens est, et cum Apostolo dicere potest: «Semper mortificatio¬nem Iesu in corpore nostro circumferimus, ut et vita Iesu manifestetur in nobis.» Et iterum: «Vivo autem iam non ego, 233ra vivit vero in me Christus.» Nam vitiis per vivam hostiam exstir¬patis anima sancta Deoque placens Spiritus Sancti est mansio. Nominat Apostolus hanc oblationem ratio¬nale obsequium, quia perfecta ratio inde reddi valet. Occisio vero brutorum animalium nullam habet rationem. Unde cum Christiani per talem oblationem fiant sancti, ideo sequitur: «Forni¬catio autem et omnis immunditia aut avaritia nec nominetur in vobis, sicut decet sanctos.» Haec enim sequuntur sanctos, in quibus Christus tan¬tum vivit, scilicet ut non solum non sint opere carnales ut fornicarii, immundi et avari, sed quod etiam non nominentur talia vitia. Quamdiu enim nominantur cum aliquo desiderio, nondum Christus tantum vivit, nec nominans cum spiritu desiderii sanctus est. Et ut alias circumstantias carnalis hominis exprimit, subiungit: «aut turpitudo», quam exer¬cent in tactu et amplexu carnales, «aut stultilo¬quium», scilicet in incitamentis ad luxuriam, sic¬ut blanditiae in loquendo ad hunc finem. Sunt infatuati, qui verbis stultis nituntur venationes facere mulierum, et de aliis stultis fabulis intel¬liguntur, ut sequentia probant. «Aut scurrilitas», id est iocularitas in verbis ad provocandum ri¬sum, quae ad rem non pertinent. Sunt enim in¬utilia haec Christiano ad rem, quae per ipsum quaeritur. Nam etsi aliquando iocosa verba re¬creent, eutrapelia enim 4o Ethicorum nominatur virtus moralis, quando dicta aut facta ad hone¬stum solacium vertuntur, gravitas tamen veri Christiani Christum imitantis, qui non legitur ri¬sisse, non debet nisi aedificationem et quae ad rem pertinent Christiani amplecti, quae sequun¬tur scilicet, sed magis gratiarum actio. Ecce licet eutrapelia non damnetur, cum sit quaedam vir¬tus moralis, tamen Christianus magis debet va¬care gratiarum actioni. Sequitur: «Hoc autem scitote intelligentes, quod omnis fornicator et immundus aut avarus, quod est idolorum servitus, non habet heredita¬tem in regno Christi et Dei.» Dicit: «Scitote in¬telligentes», scilicet scripturas, «quod omnis for¬nicator» simplex aut «immundus» quoad alias species luxuriae «aut avarus». Dicit avaritiam idolorum servitutem, quia mammonae quasi ido¬lo quod colunt, serviunt avari. Peccata alia ad nihil visibile uti avaritia respiciunt. Numisma enim imaginem habet, quae dici potest idolum, 233rb et plus servit illi monetato idolo avarus quam Deo vivo. Non enim habet pro usu pecunias, quas colit et conservat ut aliquid religiosum et arbitratur peccatum alienare quasi rem religio¬sam, quam commutare aut alienare non licet. Et de illis dicitur: «Ubi est thesaurus tuus, ibi cor tuum.» Tales non habent hereditatem in re¬gno Christi et Dei, quia ‹de corruptione quam seminarunt, metent›. Regnum autem Christi et Dei est in incorrup¬tibilibus et aeternis bonis, quibus peccatores prae¬ferunt desideria sua caduca et temporalia quae in¬sectantur. Cur autem dicatur regnum illud, quod promittitur fidelibus? Forte inter multas alias cau¬sas etiam ideo, quia populus Israeliticus accepit culturam Dei, quia Deus sibi promisit regnum ter¬rae illius optimae in medio huius mundi. Unde ut quisque hereditatem assequeretur in illo regno eis promisso, Deo cui crediderunt, oboedire et ipsum pro Deo colere promiserunt, et inde ad spiritale «regnum caeleste Christi» et Dei translata est pro¬missio, scilicet quod sicut veteribus cultoribus de¬mum in visibilibus et caerimonialibus colentibus promissum est regnum visibile plenum deliciis cor¬poralibus, ita novis Deum in spiritu colentibus pro¬missum est regnum vitae plenum spiritualibus et invisibilibus deliciis. Ibi quisque hereditatem habet possidendo il¬lius regni indicibiles delicias vitae, scilicet divinae et immortalis. Ibi regnat «Deus deorum» in Syon et Filius eius Christus, sicut immortale gaudium, de quo omnes quantum desiderant participant. Hoc autem immortale gaudium quod est Deus, in omnibus est, qui gaudebunt ibi. Primum Christus gaudebit, deinde qui sunt Christi, sicuti in una laeta congregatione nuptiarum, ubi rex magnus paravit filio suo nuptias, unum est omnium gaudium et in ipsis omnibus est una laetitia humana, quae a rege procedit, et primo inest sponso et per illum omni¬bus in nuptiis congregatis. Regnat ibi laetitia regis et filii in omnibus, qui ad nuptias veniunt. Concipe igitur, quod rex ille sit laetitia aeter¬na et filius sit splendor illius laetitiae et vocati, qui assunt in nuptiis, sint specula 233va viva in se splendorem laetitiae capientia, quilibet pro captu suo participando. Et scias, quod Filius Dei ut haberet multos gaudii sui et hereditatis consor¬tes, ad hunc mundum venit et hoc regnum, sci¬licet gaudium de veritate, omnibus incognitum evangelizavit et ad ipsum multos vocavit, et non cessabit vocare, quousque clausa fuerit ianua, scilicet per vitae huius temporalis cessationem. Qui enim dum vixerit, non audierit vocan¬tem, sicuti sunt infideles qui non audiunt, ut cre¬dant fide formata, illi clauditur ianua auditus, quando moritur, quia amplius audire non poterit vocem vitae, quoniam in morte involutus aures cordis vivas non habet. Anima enim, quae sen¬sibili vitae inhaesit et noluit intelligere, ut bene ageret, quia vitam habuit in sensibilibus, quae mortua sunt, ideo ipsa non habet mediante quo audiat. Sensum enim perdidit, in quo tantum vi¬xit et vivere speravit. Quae autem sint deliciae et quale gaudium habeat spiritus intellectualis de apprehensione et fruitione veritatis, illi indagatores veritatis in hoc mundo coniectari possent. Sunt quidam dediti, ut sciant mathematicam, alii arithmeticam, alii astrologiam, alii musicam, alii philosophiam, alii theologiam, et ita de omnibus scientiis et artibus. Utique magnum gaudium haberet inquisitor gram¬maticae reperire unam brevissimam regulam, per quam in momento sciret omnem grammaticam, non modo quo Priscianus, sed in infinitum melius; sic de studente rhetoricam, si traderetur sibi ver¬bum abbreviatum, ut perfectior foret in infini¬tum Tullio; et ita de omnibus scientiis linguarum, ut eas in uno momento complete sciret; sic de mathematicis, philosophia, logica, mechanicis ar¬tibus, et demum, quae forent deliciae illius ferculi, quod veritas transiens ministrat, in quo gustatur veritas omnis veri et attingitur omne desiderabile, uti in manna praefigurabatur. Et haec refectio est cibus vitae Spiritus, quasi qui artem omnipotentiae attingit, ubi voluntas coincidit cum potentia, ut omne id possit quod velit et nihil velit, quod non possit. Scientia Dei est illa, quae convertitur cum voluntate, ut id sciat, quod velit et cum potentia, 233vb ut sit actu id, quod possit esse. Participare hanc scientiam est delectatio immortalis, et hoc est habere sa¬pientiam, scilicet sapidam et vivam scientiam quae praestat immortalitatem. Qui enim hanc habet scientiam, ut id sciat, quod scire optat, et ut id sit, quod scit et vult esse, et intelligere est esse, scilicet ubi intelligit, quod vult, et, quod vult, sit, ibi est felicitas et quies beata. Spiritus igitur intellectualis in verbo Dei seu veritate, quam modo capacitatis apprehendit, etiam mo¬do apprehensionis haec omnia assequitur. Diceres: Quid si appeteret spiritus aliqua hu¬ius mundi? Dico quod appetitus est ad bonum. Intellectus non potest appetere, ut sit sensus, in quo est ignorantia et tenebra. Dicebat propheta: «Satiabor cum apparuerit gloria tua», quia non potest aliud appeti, quando hoc apparuerit, quod in omni appetitu appetitur. Diceres: Potestne humanus spiritus appetere, quod sit angelicus spiritus, aut unus spiritus puta Petri, quod sit spiritus Iohannis Baptistae? Dico: Non, quia spiritus non potest appetere non esse. Ideo cum non possit esse alius spiritus nisi de¬sinat esse ille qui fuit ideo intra esse suum clau¬ditur appetitus. Immo non solum non appetit aliud esse, sed summe deliciatur, quia aliud esse non potest. Esse enim suum est ex participatio¬ne divini esse, nam proprie Deo convenit esse. Ideo cum ab illo esse habeat id quod est, in illo uti in suo regno gaudet et deliciatur. Haec nunc sic de hoc dicta sint, quae semper aliter et melius dici possunt et numquam sufficienter. Sequitur: «Nemo vos seducat inanibus verbis, propter» hoc «enim venit ira Dei in filios diffi¬dentiae.» Dicunt quidam Apostolum commo¬nere illos Ephesios, ne seducantur credendo in¬anibus verbis, quae suadent, quod Deo non est cura de nobis atque quod non sit spes immorta¬litatis; nam in diffidentes venit ira Dei. Quis enim debet diffidere de optimo, veracissimo et potentissimo in promissis? Valde provocat no¬biles, si quis dicat eos mendaces et contra ho¬norem promissa non servasse. Unde hoc habeat nobilis ratio, nisi ab illo, qui ipsam sua imagine insignivit? Deo igitur adscribere illa quae homo iudicat 234ra esse contra honorem, est sibi iram Dei provocare. Dicitur autem a peccatoribus cessatio clementiae et gratiae, quia diffidens ab ea decli¬nat ira Dei, non quod Deus irascatur, sed sic iudicat ille qui se subtraxit a benignitate et cle¬mentia, se inclementiae et malignitati volens subiecit. Et nota quod cum Deus sit ipsa mititas, im¬pius in ipsum offendit; tamen non punit, quia mititas, bonitas, gaudium etc. Ipse malos, per¬mittit esse quod volunt, et quia recedunt a bono, permittit esse in malo, et a malo cruciantur, quia a salvatore abierunt; sicut sanus qui per propri¬um excessum incidit in infirmitatem et non con¬fidit de medico, sed diffidit; talis cruciatur a spi¬ritu infirmitatis. Sic de infirmitate animae. Deus non punit per iram, sed sinit illum iuste torqueri, qui de eo diffidit. Dat Deus bonis bona sicut vivis dat, ut abundantius vivant. Malos derelinquit. Nota: Diffidentia est uti servitores mali a do¬mino suo recedunt et diffidunt eum. Sic pecca¬tores sunt iuxta ritum Almannorum, qui ius in armis ponunt. Diffidati inimici Dei et sub maligno militant contra Christum, qui virtus est. A maligno igitur cruciantur. Ideo admonet Apostolus: «Nolite ergo effici participes eorum», ne scilicet idipsum vobis con¬tingat, quia agentes et consentientes pari poena puniuntur. Nam «eratis aliquando tenebrae», quando scilicet Christum, qui «lux vera» est, ignorabant. «Nunc autem lux in domino.» Ideo addit: «Ut filii lucis ambulate.» Lux sci¬entia est. Christiani per Christum illuminati sunt, ut sciant Deum esse mortuorum resuscitatorem et datorem vitae fidelibus et confidentibus. Te¬nebra ignorantiae Dei et vitae aeternae fecit, quod homines carnis curam tantum perfecerunt ibi beatitudinem ponentes. Altius respicere non poterant, quia defecit eis lux et intelligentia, quae habet oculum sensibilem mundum usque ad Deum penetrantem. Sed qui Christi doctrinam acceperunt, sancti sunt «lux in domino», non in hoc mundo, ut ea quae sunt huius mundi, sciant, 234rb quemadmodum qui mundanis inquisitionibus circa elementa huius mundi vacant, sed «lux in domino», ut sciant Iesum verbum Dei et viam atque vitam veram praestare ipsum recipientibus. Ait Christus se lucem esse; filii lucis qui sunt ipsius filii, ut tales ambulare debent. Ambulare dicitur spiritus, qui sequitur affectiones. Affectio Christiani, quae est lucis, est ad ea quae in se lucem praeferunt, uti sunt virtutes, quae Chri¬stus seu lux sunt. Iustitia enim plena est luce, sic et vita rationalis, similiter veritas et ceterae <vir¬tutes>, quae laudem suam et claritatem se ipsis manifestant; nam sunt ex luce. «Fructus enim lucis» sunt, scilicet ambulare «in omni bonitate et iustitia et veritate». Qui enim lux est, in Christo ambulat fructificando fruc¬tus immortalis et lucidi sive intellectualis spiritus in bonitate, iustitia et veritate, quae Deo placida sunt, probando vel testificando, non communicando in¬fructuosis operibus tenebrarum, sed magis illa red¬arguendo, ut sequitur in littera. SECUNDA PARS Secunda pars sermonis: «Ut filii lucis am¬bulate». Oportet, si consolationem scripturarum ha¬bere velimus, et spem ex ipsa scriptura elicere, quae non confundat, quod spiritualiter ipsam in¬telligamus. Ambulatur pedibus. Pedes animae sunt vigor, quo ad Deum pergitur. Filii lucis habent pedes, scilicet vigorem animae, et ambulant in luce seu die et vident, quo ambulant. Habemus ex introitu missae et tractu de ocu¬lis. Dicamus ergo quod filii lucis, quia habent oculos semper ad Dominum, ideo non errant. Ipsi enim moventur imperio Domini. ‹Oculi bo¬norum servorum sunt in manibus dominorum suorum, et oculi ancillae in manibus dominae suae›, scilicet in potentia dominae, quando non habet oculos ancilla, qui habeant libertatem eva¬gandi, sed sub potestate sunt dominae. Sic esse debent oculi nostri «in manu Dei», utique de carnalibus oculis se transfert ad spiritales et mentis oculos; nam cum sit homo habens spi¬ritum intelligentiae a Deo, cuius est imago 234va et sub cuius tantum est imperio – non enim habet alium dominum quam illum, qui dixit animam hominis sive patris sive filii esse suam, scilicet animam illam habet sapientia aeterna pro sua, cui imaginem suam impressit, quae est intelli¬gentia –, merito debet anima rationalis, quae est luce rationis insignita, ad Deum respicere et se¬cundum lucem illam, cuius habet creationem seu filiationem, ambulare. Quando autem homo ambulat, videt, ut rec¬te ambulet, an sit bona, an iusta et an vera via. Et non potest nisi in luce deprehendere hoc, quia si de nocte ambulat, nescit, quo vadit. Oportet igitur quod lux instruat et illuminet co¬gnitionem. Ad quid autem respicit homo qui vult legere librum aliquem? Nonne per prius respicit in me¬moriam, quam legat chartam? Legit enim hoc in charta, quod anterioriter vidit intra se in concep¬tu, qui fluit de memoria. Nam memoria cogni¬tionem litterarum et dictionum generat in con¬ceptu intrinseco, et ibi prius videtur quam in charta legatur. Ignorans litteras etsi videt eas scriptas, non propterea legere potest. Ex scientia igitur litterarum devenitur ad lectionem. Dum video sensibiles litteras, recurro ad memoriam et similem repraesento. Et si non habeo formam illam in memoria, non possum mihi conceptum facere nec legere. Si igitur Spiritus qui ex Deo est, qui dicitur intellectus, debet ambulare seu proficere in omni bonitate, iustitia et veritate, necesse est quod in¬tus respiciant oculi eius in memoriam suam in¬tellectualem non acquisitam ex sensibilibus, sed concreatam et quae est essentia eius, quia imago Dei, et ibi reperiet lucem bonitatis, iustitiae et veritatis, quae est lex naturae lucida illuminans oculos, ut de illis faciat conceptum, quem imi¬tetur in ambulando. Et non est haec lux nisi verbum Dei illuminans, ut scias discernere bo¬num a malo, iustum ab iniusto, verum a falso. Unde de hac interna visione se transfert spi¬ritus ad sacras litteras, et ibi in spiritu sub littera intuetur spiritalem intellectum, quem intra se vidit in lumine illo verbi in ipso signato. Prop¬ter quod habet nomen, quod est ratio 234vb seu in¬tellectus; nam non est ratio illa intellectualis ra¬tio nisi quia est splendor lucis divinae quae est absoluta ratio seu lux. Ambulare in illa luce est se in omnibus imperio rationis subicere et per illam dirigi. Sic vides, quomodo verbum internum illumi¬nat seu docet viam iustitiae ad apprehensionem verae vitae, quae consistit in cognitione illius, qui est vita per se. Quem igitur hoc verbum docet, ille sive intret ad ipsum sive cum ipso exeat ad sacras litteras, «pascua inveniet». Admonet Apostolus in statim sequentibus epistulam dominicae surgendum a dormitione et exsurgendum a mortuis, ut illuminet Christus. Surgere itaque debet spiritus a sopore et som¬nolentia et exsurgere a mortuis. Illa enim, quae spiritum obtundunt, sunt terrenae cogitationes et curae temporalium, quae occupant totum ho¬minem, immo spiritum immobilitant et mortifi¬cant, eius lucem obumbrando. Oportet igitur, qui ad interiora properat, ut audiat verbum Dei, quod surgat et exsurgat se liberando de umbro¬sis concupiscentiis carnalibus et eius curis, ut fiat liber absolutus a ligaturis immundi spiritus, et tunc per Deum attrahetur et perveniet usque ad interiora, ubi Christum seu Dei verbum reperiet et illuminabit ipsum spiritum luce intelligentiae. Somnum igitur et mortem excutiamus, dilec¬tissimi, ut simus apti ad attractum Patris caelestis et audire possimus vocantem. Tollamus igitur nunc in hoc aptissimo tempore illas carnalium concupiscentiarum evaporationes spiritum immo¬bilitantes per contritionem, paenitentiam, absti¬nentiam, macerationem, orationem et alias congru¬as alleviationes et medelas, et faciamus spiritum mundum quasi pergamentum optime adaptatum per depilationes, attenuationes et pumicationes, ut nihil maneat nisi purum limpidum omni crassitu¬dine abrasa, et dum sic aptatus erit, inscribetur «digito Dei» lex viva in ipsum, et erit liber, in quo verbum vitae inscriptum vivificat et salvat aeternaliter. Scribitur sic in nostro spiritu vita, et nos per inhabitantem in nobis Christum vive¬mus in gloria Dei sempiterna, quam concedat Pater gloriae semper benedictus.