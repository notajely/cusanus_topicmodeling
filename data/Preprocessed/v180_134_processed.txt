Cod. Vat. Lat. 1245 fol.7ra ‹Credidit ipse et tota domus eius›. In evan¬gelio dominicae. Habemus ex evangelio, quo modo ‹regulus quidam accessit pro sanitate filii ad Salvato¬rem et rogavit eum, ut descenderet ad sa¬nandum eum, antequam moreretur, et Jesus non respondit, quod sanaret, sed dixit›: «Vade, filius tuus vivit». Primo est considerandum, quod ‹non corpo¬ralis Christi praesentia sanat›, sed voluntas. Unde dicimus: «Fiat voluntas tua» etc. Et di¬cit alibi Jesus: ‹Volo sanare› etc. Et quando tactus fuit et ‹virtus ab eo exivit, quae sana¬vit›, virtus illa fuit voluntas. Nihil fit, nisi voluntas eius: «fiat voluntas tua» etc. Unde quicquid non est voluntas eius, non est aliquid. Peccatum enim nihil est, et malum nihil est etc. Item Christus dicit: «Nisi signa et prodigia videritis», ‹non credetis›. Paulus dicit, quod ‹Judaei quaerunt signa, Graeci sapientiam› seu rationem. Vide, quod hic est coincidentia! Nam signa non nisi fide fiunt. Dicit enim: ‹Si potestis credere› etc. Et sic infidelitas signa quaeren¬tium non potest tolli nisi per fidem. Qui enim ‹quaerit› videre ‹signa›, ut credat, non perve¬niet ad signa, nisi credat. Coincidit Cod. Vat. Lat. 1245 fol.7rb igitur infidelitas cum fide inqui¬renti videre signum, ut credat. Nota providentiam divinam: Permisit Jesus filium reguli infirmari, ut a regulo pro salute quaereretur. Voluit autem propterea in pu¬blico pro salute adiri, ut reprehenderet omnes, qui signa et prodigia exigunt, ut credant. Nam illi merito sunt reprehensibiles, qui credere nolunt, nisi signa praecedant, cum sine fide signa non fiant. Voluit infirmum esse absen¬tem in loco nominato et omnibus cognito, ut viderent et experirentur virtutem salvationis esse illimitatam et omnipotentem. Nam quod in hoc loco loquor verbum salutis, et illud au¬ditur in eodem nunc per infirmum per dietam distantem, est ‹opus supra hominem›. Recepta medici primo venit ad apothecam, deinde post ad infirmum, et recipit infirmus medicinam; et vis illa, quae inest composi¬tioni, non est a medico, sed a Deo. Hinc cum omnis administratio illius virtutis sit tempora¬lis, singula fiunt cum mora temporis. Sed Ver¬bum, per quod est omnis virtus caelorum, ex qua virtute omnis herba et quaelibet sensibi¬lia habent particularem virtutem suam, per se sine mora sanat quod vult, ut centurio dixit: ‹Tantum dic verbum, et sanabitur puer meus›. «Regulus» hic expertus fuit, quod in «hora septima», quando Christus locutus fuit, quod filius suus viveret, quod in illa hora ‹cessavit febris›. Unde quia «regulus» non rogavit, ut resuscitaret mortuum, sed ut eum, qui incepit mori, sanaret et a morte praeservaret, tunc Christus desiderio reguli satisfecit. Et si des¬cendisset Jesus de Cana Galilaeae, ut sanaret, repperisset eum mortuum. De moralitate evangelii: Regulus ille ratio est, filius sensus, qui in Capharnaum, scilicet civitate huius mundi seu deliciarum febricitat. Non potest salvari, nisi ratio ad Verbum re¬currat. Febris est generalis infirmitas. Unde non potest liberari anima a febre nisi per Ver¬bum, quod ‹imperat febri›. Principalis pars sermonis est super verbo «domus»: Nam «credidit ipse et tota domus». Domus est familia. Familia, cui praeest Chri¬stus, vocatur domus eius. Unde domus illa de¬bet esse fidelis. Una Cod. Vat. Lat. 1245 fol.7va est igitur domus Dei, quia una fides. De ‹domo sapientiae› nota, quo modo fit domus ad instar corporis. Habet enim os, inde ostium; habet stomachum coquinam; habet fe¬nestram seu visum; habet posteriora. Sicut homo in domo, sic anima in corpore. Et dupliciter Deus est in nobis: «per essen¬tiam» et «per gratiam». «Per essentiam», et sic habemus esse; et tunc est in nobis sicut nos in domo habitatio¬nis cum familia nostra. «Per gratiam» sicut nos in domo, quae dici¬tur ecclesia. Unde sicut fidelis est in ecclesia, sic Deus «per gratiam» ‹in fideli›; et sicut pa¬ter familias in domo, ita Deus per providen¬tiam in nobis. Et nota, quod Deus est in nobis aut «per es¬sentiam» sicut inhabitator domus suae in ipsa sua domo, aut per providentiam sicut oecono¬mus in domo sua, aut «per gratiam», scilicet quando recipit aliquem in gratiam, tunc est receptus in domo Dei sicut peregrinus in ho¬spitali et subditus in domo domini sui, aut «per gloriam», scilicet quia recipit in domum gloriae, sicut alienus assumitur ad domum re¬gis, ut conregnet. Nota de duabus domibus: Una est tua parti¬cularis, alia est communis, et est ecclesia. Et nota, quod prima, in qua tu habitas, significat corpus, et tu inhabitator es ut anima in corpore. Secunda domus significat animam, et tu inhabitator ut Deus. Prima domus est domus Adae, secunda est Christi. Fac igitur, quod corpus habeas prout velles habere domum, et quod anima inhabitet cor¬pus prout tu domum. Et fac, quod animam habeas ut ecclesiam, ut Deus inhabitet ani¬mam. ‹Domus tua lutea› etc. ex Adam, «do¬mus Dei» ex Deo. Deus per verbum suum de terra aedificavit domum terrenam et de caelo caelestem. Vis diu vivere, hoc est, si vis, quod anima tua diu mansionem faciat in corpore, ita agas, ac si tu diu velles mansionem facere in domo. Qui enim diu vult inhabitare domum, curam habet de domo, ut eam sic adaptet, quod sibi serviat: tenet eam clausam, mundam, bene coopertam etc. Qui vult, quod Deus diu maneat in anima, adaptat animam pro habitaculo Dei, ut sit ec¬clesia. Ecclesia est aedificata sine coquina et cel¬lari et sanctificata. Nota: Dicit evangelium, quo modo regulus rogavit Cod. Vat. Lat. 1245 fol.7vb Jesum, ut descenderet ad domum, ubi filius infirmabatur, et ipse descendit in do¬mum, id est inhabitatores seu familiam. Ecce, quo modo anima est domus, quae ca¬pit Jesum per fidem, et corpus est domus ani¬mae etc.