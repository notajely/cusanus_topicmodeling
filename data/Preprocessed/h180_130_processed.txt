Cod. Vat. Lat. 1245 fol.6ra Ad finem, ut compleam conceptum ‹de lu¬mine›, ultra expositiones alias evangelium applicabo ad ultimum lumen, scilicet ‹gratiae in praesenti et gloriae in futuro›. Et illud lumen procedit ab eo, qui dixit: «Ego sum lux mundi». «intravit» itaque Jesus «in quoddam ca¬stellum». Jesus, id est «lux», ‹intravit in castellum›, id est speciem humanam. Nam ipse est «lux» ‹il¬luminans omnem hominem›, etc. Considera igitur, quo modo «castellum» bene significat hanc speciem. Habet enim «ca¬stellum» complicite multitudinem, et in ‹ca¬stello› reperitur homo. Nam aedificium castelli ostendit solum rationale animal illud constru¬xisse. Est enim ‹ornatum et munitum› etc. et cum causa et ratione sic et sic aedificatum. Totum autem illud «castellum», nisi «lux» ‹intret›, nihil valebit. Domus enim, in qua non est lumen et in quam intrare nequit, non est habitatio laeta et iucunda, sed carcer et tormentum. Iucunditas dulcedo vitae, tristitia amaritudo mortis. «Castellum» igitur significat humanam ratio¬nalem speciem, quae adhuc caret lumine vi¬tae. Et non potest lumen vitae habere, nisi in¬tret descendendo de ‹sole iustitiae›. Sicut si humana species careret aliqua arte, puta semi¬nandi et plantandi, et remaneret quoad hanc artem ignorans et tenebrosa, tunc quousque lux artis non Cod. Vat. Lat. 1245 fol.6rb intraret in speciem et illumina¬ret eam lumine artis huius, semper sic remane¬ret. Si autem unus homo a se ipso artis huius peritiam haberet et aliis communicaret, ‹ipse lux est illuminans omnes› etc. Et ita patet Jesum esse supernam lucem, quia ‹ars omnipotentis Dei› et «lux» etc. Et attende, quo modo Deus dat primo ‹lu¬men formale›, deinde ‹naturale›. Secundum lu¬men et potest dici minerale, vegetabile, sensi¬bile, rationale. Et licet sint lumina, tamen sunt in ‹ca¬stello› sine ‹luce vera›, quamdiu Christus non ‹intrat›. Oculus enim sentit, sed eius sentire est te¬nebrosum, quia nescit, quid sentiat, nisi vis ra¬tionalis subintret, ut sic mediante illo lumine discernat album a nigro. Vis rationalis discurrit et syllogizat, sed est in umbra, quia nescit, an attingat vel non, nisi descendat iudex rationum, scilicet intellectus, qui illuminat rationem, ut intellegat se recte vel oblique discurrere. Et ita ratio in se non habet lumen illud, sed intrat ab intellectu. Ra¬tiocinari enim coniectura et opinio est, et non est intellectus. Opinio autem non habet clari¬tatem, sed in umbra versatur, quousque intel¬lectus, qui est lumen rationum, iudicet. Intellectus autem in umbra est, quia etsi iu¬dicet inter rationes, tamen nescit, quid hoc est, quod iudicat. Iudicat enim hoc esse verum et hoc esse bonum, hoc esse iustum etc., sed nescit quid verum, quid iustum etc. Sicut igitur oculus iudicat de coloribus me¬diante ratione, et ratio iudicat syllogismum il¬lum concludere mediante intellectu, et intel¬lectus iudicat hoc esse iustum mediante aliquo alio lumine, quia deprehendit se non esse il¬lam iustitiam, per quam iudicat. Non enim posset se ipsum ignorare. Ignorat autem id, mediante quo iudicat: Non est ergo hoc lu¬men, sed cum iudicat hoc iustum, deprehendit aliquod lumen esse iustitiam, mediante quo iu¬dicat. Et ita deprehendit in sua tenebra hoc lumen iustitiae in ipsum intrasse, per quod il¬luminatur, ut iudicet. In se igitur experitur, quo modo de iustitia illa non potest iudicare, quae est lumen iudicii sui, sed per illam iudi¬cat. Unde, cum intellegere sit vivere, et intelle¬gere sit iudicare, intellegit intellectus, qui de omnibus iudicat, non habere ex sua natura lu¬men Cod. Vat. Lat. 1245 fol.6va vitae, quod in eo resplendet, sed ex luce illa, de qua habet, quod iudicet et vivat. Haec ergo lux est «lux lucis», ‹in qua non sunt tenebrae ullae›, et ideo simplicissima, infinita et aeterna, quae a nulla alia priori luce id habet, quod est. Et non est indigens, ut alia lux ipsam intret, ut luceat seu iudicet vel in¬tellegat, sed ‹de se et per se› est «omnia in omnibus». Hoc lumen vitae intellectualis naturae, quod est ‹superintellectuale› et ‹divinum›, ‹in¬travit in castellum› humanae naturae, et voca¬tur «Jesus». Unde intellectus humanus in Jesu non ha¬buit ‹tenebras ignorantiae›, quia in eo non so¬lum fuit hoc lumen divinum, per quod iudica¬vit omne intellegibile ut in similitudine et imagine, sed ut in veritate. Lumen enim divinum lucet in intellectu hu¬mano sicut lumen rationis in visu. Et non scit oculus, quid est hoc, per quod ponitur in actu discretivo, ut iudicet inter colores. Sed in Jesu hoc lumen divinum lucet in intellectu non ut lumen rationis in visu, ita quod maneat intel¬lectus ignorans quid sit, quod ipsum illuminat, sed ut sciens lumen. Et haec scientia est felici¬tas suprema. Quando enim intellectus humanus, qui est imago, sic unitur lumine veritatis, per quod iudicat, et non est ignorans, quid hoc sit, quod ipsum illuminat aut pascat aut vivificet, sed intellegens vitam et degustans eam sicut imago, quae degustaret suam veritatem, ‹ex qua et in qua et per quam› est, tunc intueretur et cognosceret se et omnia. Imago enim non videt se nisi in veritate, cuius est imago, neque potest se videre in ve¬ritate, nisi videat veritatem. Et quia veritas est exemplar omnium, om¬nia videt intellectus se ipsum videndo in veri¬tate. Hoc videre est intellegere, est gustare vi¬tam suam, et est comedere cibum vitae aeter¬nae et apprehendere amorem et delectationem in veritate et quidquid dici potest. Unde attendendum intellectum humanum summo desiderio affici, ut sit vivens vita infinibili. Et quia non potest hoc esse, nisi de¬lectabiliter intellectus intellegat, ideo oportet, quod intellegat, hoc est degustet, quid hoc sit, quod tanto desiderio appetit. Non potest igi¬tur intellectus ad summam felicitatem perve¬nire, nisi perveniat ad apprehensionem vitae suae seu luminis divini, Cod. Vat. Lat. 1245 fol.6vb cuius gerit simili¬tudinem et radium in se. Oculus delectatur in visu et non habet tan¬tum luminis, quod moveatur ad sciendum, quid hoc sit, quod ipsum delectat tantum, ut videat. Sed tantum quaerit, ut delectetur. Non quaerit, quid sit, quod delectat. Sic de omni¬bus sensibus. Solus autem intellectus habet tantum lumi¬nis, quod non quietatur, nisi intellegat causam delectationis. Et ergo «quia est» non sufficit ei sicut oculo et sensibus, sed «propter quid» de¬siderat, et nisi «propter quid» attingat intellec¬tualiter, non habet vitam, quae est intellegere seu scire. Et «propter quid» est «lumen» illud «su¬perdivinum», in quo solum quiescere potest, licet omni intellectui humano Deus, uti est, maneat incomprehensibilis, quia maior quam omnis intellectus. Intellegitur tamen objective, hoc est ut ve¬ritas. ‹Veritas› enim ‹est objectum intellectus›. Et in hoc quietatur intellectus, quia attingit objectum, scilicet veritatem. Unde veritas non est Deus, uti est. Nam tunc est ineffabilis. Sed veritas absoluta est Deus, uti est per intellectum attingibilis, sicut si diceretur lucem solarem esse solem, modo quo sol est visibilis, qui, uti est, excedit vi¬sum. Est enim degustatio, quae et cibatio. Et nota, quo modo in lumine Jesu attingi¬mus lumen illud gloriae. Nam intellectus Jesu non attingit hoc lu¬men nisi per supremam unionem hypostati¬cam, quae est ‹plenitudo gratiae›. Sic nullus attingere potest post Christum nisi per gra¬tiam unionis cum spiritu Jesu. Quod autem unit spiritum spiritui, amor est, etc. Sed hoc lumen divinum in Jesu naturae in¬tellectuali humanae fuit actu unitum, sicut si lumen artis omnium artium esset unitum intel¬lectui modo geniti, ut scilicet ille ab initio es¬set sciens omnia, et quod haec ars tanta foret, quod non posset esse maior, ut est ars omni¬potentis creatoris, ita quod intellectus huma¬nus per unionem ad hoc lumen positus est in actu perfectissimo se et omnia intuendi et vi¬tam suam immortaliter possidendi. Et hoc est possidere Deum, qui est «vita vi¬ventium». Hoc lumen naturam humanam in Jesu su¬perbenedicto «intravit». Et non est hoc lumen de hoc mundo, sed est divinum et univit se naturae humanae, ut venire posset in hunc mundum, et quod sic natura humana, quae est de hoc mundo, possit illuminari taliter, Cod. Vat. Lat. 1245 fol.7ra quod exuta de hoc mundo attingere posset in alio felicitatem praedictam etc. Est consequenter huius luminis cognitio in¬quirenda in his, quae creata sunt, et est eius propinquior similitudo ignis creatus, qui Deo in multis per Dionysium enumeratis ⌈16o⌉ co Caelestis hierarchiae, assimilatur plus aliis. De quo pauca ut alibi. Consequenter evangelium declarando at¬tende, quo modo, postquam Jesus «intravit» speciem humanam, dupliciter ipse seu lumen divinum recipitur per animam rationalem. Nam lumen illud caritas est: ‹Deus enim est caritas› etc. Et duplex reperitur caritas, una proximi, alia Dei. Quae est proximi, est Marthae, quae Dei, est Mariae. «Lex lux» est. Lex enim ostendit, quid agendum, et sic illuminat. Et quia ‹Deus est caritas›, qui est et lux, ‹lex Dei est lux›, quae est et caritas seu dilectio. Aut igitur dilectio est Dei in se, et est Ma¬ria seu ‹turris illuminata›, aut Dei in proximo, et est Martha etc.