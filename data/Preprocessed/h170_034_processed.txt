89v «Oportuit Christum pati et ita intrare in gloriam» Verba Christi, Lucae ultimo. «Oportuit Christum pati», quia «testis fide¬lis». Et pro hoc introductio: Quo modo ‹testi¬monium Domini fidele sapientiam praestat›; et verba, quae locutus est Pilato: «Ego ad hoc natus sum». Oportuit etc., quia «pastor bonus» etc. Et ita, quo modo pro satisfactione ob iustitiam mor¬tuus est secundum Anselmum etc. Oportuit, quia «primogenitus ex mortuis». Illam partem reservabo ad festum resurrectionis. Oportuit, quia «magister», qui «verbo et exemplo» nos instruit viam ad sapientiam immor¬talem. Omnis doctrina Christi – post fidem – re¬solvitur ad veram caritatem. Igitur habeo osten¬dere, quo modo verbo et exemplo Christus osten¬dit necessariam caritatem ad consequendam ve¬ram vitam. Primo nos instruit, quo modo sit ‹ambulan¬dum in caritate› in hoc mundo. Et haec pars complectitur omnia, quae Christus egit in cena. Secundo nos instruit, quo modo sit ‹ambu¬landum in caritate› de hoc mundo. Et haec pars complectitur gesta Christi de hora, qua exivit Jerusalem «trans torrentem Cedron», usque ad resurrectionem a morte. Secunda pars, quae est ‹transitus de hoc mundo›, septenario completur, quia omnia sep¬tenario fiunt. Primo est transitus, ubi deseritur haec pro¬pria voluntas, et ponitur voluntas in oboedientia Dei amati. Et illa est, quae docetur de cena ad hortum. Secunda est, ubi ostenditur illa voluntas in captione et ligatione; et est de horto ad Annan. Tertia est, ubi ostenditur <illa voluntas> in incarceratione: de Anna ad Caiphan. Quarta est, ubi ostenditur voluntas in accu¬satione: de Caipha ad Pilatum. Quinta est, ubi ostenditur voluntas in irri¬sione: de Pilato ad Herodem. Sexta, ubi ostenditur voluntas in flagella¬tione: de Herode ad Pilatum. Septima, ubi ostenditur voluntas in ‹ultimo terribilissimorum›, scilicet in «morte turpissima»: de Pilato ad crucifixionem.