193ra «Quaecumque scripta sunt, ad nostram doc¬trinam scripta sunt»; ad Romanos 15o et in lec¬tione epistolae missae dominicae. Postquam Apostolus docuit quod unusquis¬que proximo suo placere deberet in bonum, ad aedificationem, et quod Christus sibi non placu¬it, sed ut scriptum est, sic in eius persona pro¬pheta ad Deum locutus est: «Improperia expro¬brantium tibi ceciderunt super me», subiungit: «Quaecumque enim scripta sunt» et cetera, ac si diceret: Hoc quod de Christo scriptum est, scilicet quod «non sibi placuit», sed aliorum infirmitatem sustinuit, ita et ‹nos, qui fortiores sumus, infirmo¬rum imbecillitates sustinere debemus›. Et nota quomodo haec est sententia Apostoli quod, licet aliqua de Christo sint scripta, tamen illa «ad nostram doctrinam scripta sunt». Nam ‹omnis Christi actio nostra est instructio›, et quae de Christo scripta sunt, describunt virum perfectum. Ideo ex his docere debemus, quo¬modo perfecti esse debeamus. Anima rationalis quae est ut semen divinum, seminata est in Adam seu terra, ut crescat et perficiatur. Ideo ad «Abraham patrem nostrum», in quo humanitas cepit habere usum rationis et submisit se Deo per fidem uti discipulus magi¬stro, ideo dixit Deus: «Ambula coram me et esto perfectus.» Ex tunc continuo profecit humanitas et in Christo pervenit ad perfectum magisterii, qui nos docuit quod perfectio nostra sit imitari Deum Patrem. Ideo scriptura perficit. Dicit autem sic: «Quaecumque scripta sunt, ad nostram doctrinam scripta sunt, ut per pati¬entiam et consolationem scripturarum spem ha¬beamus.» Videtur quod Paulus dicere velit duo in sacra scriptura contineri, scilicet «patientiam et conso¬lationem», et hoc ideo ‹ut spem habeamus›. Postquam enim haec vita non est sine turbatio¬ne, in qua Deus proprio «Filio suo non peper¬cit», tunc docemur, ut patienter nos habeamus et faciamus de necessitate virtutem, et in hoc se¬quamur perfectos viros Iob et alios, de quibus scribitur, et maxime illum qui est ipsa perfectio 193rb perfectorum, Christum qui cum male tractaretur, «non aperuit os suum», et scriptura «patientiae sanctorum» sit nobis doctrina patientiae, et quo¬modo hanc patientiam habuerunt. Studeamus similiter in scriptura, quae post enarrationem patientiae enarrat consolationem, ut in Iob et aliis et maxime in Christo, quia ‹propter hoc exaltavit illum Deus et dedit illi no¬men, quod est supra omne nomen›. Ex quibus scripturis docemur maiorem exspec¬tare consolationem, qui maiorem habent patienti¬am. Sic patientiam ex consolatione aequo animo feremus et ita ex patientia et consolatione habebi¬mus spem assequendi praemium sanctorum. Patientia virtus est, quae consistit in hoc quod quis ardua et terribilia propter utilitatem et honestatem aequo animo diuturne patitur secun¬dum Tullium. Patientia igitur est in adversis, et licet sit proprie tolerantia mali, quod ab extrin¬seco infertur, tamen etiam potest esse circa ad¬versitatem, quam vetus homo infert, nam circa temptationes est, quae a carne surgunt. Homo enim est de natura rationali et animali, et una est desursum, alia est de deorsum. Tunc homo est quasi de igne et aqua; ut est animalis, est similis aquae, et ut spiritualis igni, et ita in natura contra¬riantur, sed ad constitutionem hominis uniuntur. Unde homo est unio naturarum, quae in se habent diversas leges seu motiones. Unio autem haec seu amor est in continua pugna. Ideo virtus quae pa¬cificat bellum, patientia dicitur. Virtus est quia anima diligit corpus, et quando non potest complacere corpori in suis desideriis, sed restitit corpori quod amat, ne complacendo desiderio sensibilis vitae perdat vitam rationalem, tunc patienter se habet; patitur enim quia non pot¬est complacere ei, quod amat. Quando igitur lex rationis illa praecipit, quae sunt molesta carni, et hanc molestiam observator legis in proprium cor¬pus cum bona infert voluntate, virtuose agit. Haec est virtus, qua homo dominatur sibi ipsi, ut ait magister noster: «In patientia vestra possidebitis animas vestras.» Non incongrue pa¬tientia potest dici quasi scire pati. Et coincidit in tristitia consolatio, sicut Chri¬stus ait ‹tristitiam sanctorum verti in gaudium›, nam tristitia in se habet gaudium; nisi in patiente esset gaudiosa consolatio, non esset virtus. Patientia est nobile 193va vincendi genus, nam qui pa¬titur, vincit et tela hostium in corda eorum recon¬dit. Vincit patiens hostes, daemones et se ipsum. Anima patiens similis est salamandrae, quae de igne tribulationis pascitur, et strutioni ferrum deglutienti atque auro in caemento posito, ubi purgatur. Ait Gregorius: ‹Martyres esse possumus, si patientiam in animo veraciter conservamus.› Pa¬tientia igitur quae scripta est et consolatio sub¬secuta docent nos quod fiduciam habere debe¬mus de assecutione praemii. Potest etiam textus legi alia distinctione, ut dicatur: «Quaecumque scripta sunt ad nostram doctrinam», et ibi puncto facto subiungatur: «scripta sunt, ut per patientiam et consolatio¬nem» et cetera, ut ex distinctione contrahatur universale «quaecumque ad nostram doctrinam». Et tunc non potest nisi sacra scriptura esse, quae ad doctrinam Christianorum scripta est, et sum¬ma doctrinae est per «patientiam et consolatio¬nem» pervenire ad veram «spem». Sed dum evangelium et sacri libri Bibliae de scriptura lo¬quuntur, non de alia nisi quae in canone Bibliae habetur. Et si de alia scriptura est intentio, illa specificatur, ut Actuum 17o Paulus ait: «sicut quidam vestrorum poetarum» et cetera. Orat Paulus consequenter, ut Deus dator pa¬tientiae et solacii det ipsis Romanis id ipsum sa¬pere secundum doctrinam Iesu Christi, ut unani¬mes uno ore honorificent Deum Patrem Domi¬ni nostri Iesu Christi. Unanimitas est regula discipulorum Christi; Iohannis 13o: «In hoc cognoscunt omnes quod mei estis discipuli, si dilectionem habueritis ad invicem», quia «multi unum corpus sumus in Christo» – ad Romanos 12o – et facilius im¬petramus, quod petimus congregati; Macchabae¬orum 3o: «Congregatus est conventus quasi cen¬tum parati ad proelium, ut orarent et peterent misericordiam»; Matthaei 18o: ‹Si duo vel tres ex vobis consenserint› et cetera. Dicit «uno ore», nam omnis creatura oboedit Deo, cui dat honorem – ‹dignus enim accipere gloriam et honorem, quia creavit omnia›; Apo¬calypsis <4o>: –, a fortiori homines rationales, qui debent imitari angelos, qui non cessant con¬cin<e>ntes Deo gloriam; Apocalypsis 7o. Et non neglegas notare Deum esse datorem patientiae, de qua loqui intendit Apostolus, et similiter solacii. Non igitur loquitur de patientia illa, de qua Tullius in Rhetorica, sed de illa di¬vina, quae hominem incendit, ut desiderent adversitates ad finem, ut in eo crescat virtus pa¬tientiae, ut fiat probatus. 193vb Et cum illa patientia crescit solacium, sicut apostoli ibant gaudentes de consilio, quando lata est mortis sententia contra eos, quia digni erant pati contumelias propter nomen Iesu. Et quia oravit sapere, «id ipsum sapere se¬cundum Christum Iesum», hoc est invicem se habere modo quo Christus se ad nos habet, ideo infert: «Propter quod suscipite invicem, sicut Christus suscepit», scilicet quod unus curam ha¬beat de alio. Et in hoc non debet differentia esse inter eos, qui ex Iudaismo ad fidem venerunt vel ex gentilitate, sed quilibet Christianus debet pro¬curare bonum fratris sui. Declarat quomodo Chri¬stus «propter veritatem» promissionis, quae facta fuit patribus Iudaeorum, venit ad eos missus, qui¬bus praedicavit, et ‹vos ad honorandum Deum sus¬cepit›, sed gentiles de misericordia ad idem admisit. Et nota quomodo Paulus allegat psalmum: ‹Propterea confitebor tibi in gentibus.› Christus in gentibus confitetur Deo Patri sicut in Iudaeis fidelibus. Christus igitur, hoc est cor¬pus eius mysticum, est quod Deum confitetur et eum laudat. Nulla igitur natio nisi christiana, quae et Christus dicitur, quia in ipso id sunt, recte confitetur Deum. Christus confitetur, Christus laudat, Christus praemiatur; sicut si ca¬pitaneus in quo exercitus diceret se facere ea, quae facit exercitus. Et ita nota quomodo prophetae induerunt personam Christi, quando ipsum repraesentan¬tes prophetarunt, nam propheta qui aiebat: «Confitebor tibi in gentibus», in persona Christi, quem a remotis vidit, in gentibus Deum Patrem suum laudaturum sic locutus est. Sic intellige verba aliorum prophetarum: ‹Dedi faciem meam percutientibus›, et «Deus, Deus meus, respice» et cetera. Et per omnes pro¬phetas attende, quando assumunt personam Chri¬sti, quomodo loquuntur Christum repraesentantes, ac si spiritus Christi tunc eos occupasset et per eos ut Christi spiritus locutus fuisset. Concludit Apostolus orationem: «Deus autem spei repleat vos omni pace et gaudio in credendo, ut abundetis in spe et virtute Spiritus Sancti.» Habes Deum esse Deum patientiae, Deum solacii et Deum spei. Ille est Deus, qui solus potest replere animas «omni pace et gaudio in credendo». Nam ‹fides est donum Dei›; quod enim credimus veritati, non est donum Dei sin¬gulare, quia veritati ratio dissentire 194ra nequit, sed quod dicenti veritatem credo, donum est Dei et gratia. Dico ‘dicenti veritatem’, quam ex me non video veritatem. Venio enim ad veritatem per verbum dicentis, ad quam non pervenirem nisi datum mihi foret a Deo quod dicenti crederem. Dicit consequenter, «ut abundetis in spe», nam ex pace fidei, ubi scilicet fides est in com¬plemento, in pace et gaudio, ibi est perfecta et viva atque formata, quam sequitur abundantia spei. Et adest virtus Spiritus Sancti, nam fides auget virtutem animae, quia est virtus Spiritus Sancti, cuius est donum; ad Romanos 8o: «Spi¬ritus adiuvat infirmitatem nostram et postulat», id est postulare facit et cetera. «Quaecumque scripta sunt, ad nostram doc¬trinam scripta sunt.» Bonaventura in Illuminationibus suis scripturam assimilat aquae. ‹Visio intelligentiae per Scripturam eruditae› intelligitur secundum eum in opere tertiae diei, ubi Deus divisit aquam a terra, «et congregationes aquarum vocavit ma¬ria, et vidit quod esset bonum et ait: Germinet terra herbam virentem». Fons enim irrigans pa¬radisum est scriptura, quae irrigat terram, in qua est semen arboris vitae, scilicet rationalis spiritus. Si attendimus, tunc scriptura est uti aqua, quae id quod est in potentia seminis in terra seminati facit mediante calore solis citius in ac¬tum prodire. Et sicut solaris calor mediante aqua facit semen fructiferum, ita Spiritus Dei qui dicitur «Spiritus sapientiae», mediante scriptura semen intellectuale facit fructiferum; nam uti aqua est medium conveniens inter calorem solis et terram et ideo ‹aqua est supra et sub firma¬mento›, ut sit aptum medium obtemperans ardo¬rem solis ad vivificationem seminum, sic et scriptura. Unde in scriptura attendere debemus invisi¬bilem radium solis iustitiae seu sapientiae frac¬tum esse ob nostram infirmitatem, qui ipsum in sua claritate videre nequimus, ut sic medio spe¬culi et aenigmatum atque signorum et figurarum scripturae capere valeamus, sicut forma substan¬tialis perficiens rem non est oculo sensibili visi¬bilis, ideo in figura visibili resplendet, ut sic me¬liori modo attingatur. Recte igitur dicebat Apostolus IIae Timothei 3o scripturam aliquam esse divinitus inspiratam 194rb utilem ad perfectionem hominis Dei. Et recte Iudaei ex scriptura vitam animae habere se cre¬debant. Sed non intelligebant hanc vitam esse in spiritu sapientiae, qui latebat in eis, qui est et spiritus Iesu. Ideo magister noster remisit eos ad scrutationem scripturarum aperiens illas scriptu¬ras verbum vitae continentes de eo esse; Iohan¬nis <5o>. Et attende quomodo sancta scriptura habet se ut aqua impraegnata spiritu caelestiali ad fe¬cunditatem terrae. Sicut natura fecit aquam esse medium, ut generatio quae ex influentia caeli est, in terra fieri posset, sic intellectualis natura scrip¬turas. Unde scripturae sunt ab arte intellectualis naturae, ut inspirationem divini radii unus intel¬lectus posset communicare alteri ad gloriam Dei et naturae rationalis perfectionem. Scriptura enim est medium; quo medio con¬ceptus manifestatur ad eruditionem hominum praesentium et absentium de praeteritis, prae¬sentibus et futuris. Necesse est enim ex quadam experientia informari intellectum, ut sit aptus ad inquirendum, sicut enim habito semine non pos¬sum scire quid ex eo, si seminatum fuerit, oria¬tur nisi experientia in praeteritum me aut alium, qui me doceat, id manifestaverit. Homo enim non potest futura praevidere nisi ex scientia praeteritorum. Ideo homini est neces¬saria scientia praeteritorum, sicut Ptolemaeus ex observantiis Abrachis et Tymocardis circa motum planetarum invenit regulas coniecturales de motibus in futuro, et ita de omnibus. Ideo homini est necessarium scire praeterita et ea, quae a longo tempore observata sunt, ut secu¬rius syllogizet de futuris. Et ob hoc primi fu¬erunt longae vitae, ut Iosephus in libro Anti¬quitatum refert, ut possent ex longa experientia 600 annorum motum caeli et alia inquirere, et ut posteris innotesceret eorum experientia. Datum est subsidium scripturae, in quo con¬tinuatur aetas aetati, ut in illo adminiculo videat homo quasi in speculo praeterita et quae retro sunt, ex quibus proficit. Et in hoc subsidio, sci¬licet scriptura, sensibiliter mortuus loquitur vivo et absens praesenti. Est enim utique divinum ar¬tificium, in quo omnes aetates et saecula et docti orbis, qui fuerunt, et divinae illuminationes at¬que humanae adinventiones, quae praecesserunt, in tempore adhuc cuilibet 194va intellectui et ad eius perfectionem vivunt et praesentes sunt. Vivit enim ad nostram doctrinam spiritus Pauli in suis epistolis, qui nos medio scripturae docet et per¬ficit; sic de omnibus aliis. «Quaecumque» igitur «scripta sunt, ad no¬stram doctrinam» sic «scripta sunt» quod certi ex hoc sumus scribentis spiritum immortalis na¬turae esse, et quod non dependet a littera vita spiritus, sed e converso sicut hic spiritus dat litterae, ut sit epistola Pauli; ita in omnibus scripturis. Quare habemus quod non alligatur nec litterae aut cartae aut loco spiritus intellec¬tualis. Unde «quaecumque scripta sunt ad no¬stram doctrinam», ostendunt docentem nos in scriptura incorruptibilem spiritum esse. Ex varietate autem doctrinae variam perfec¬tionem spirituum apprehendimus. Una enim doctrina est rudis et puerilis, alia magis digesta, sed in sola Christi doctrina apprehendimus spiritum perfectissimum magisterii vitae verae et aeternae esse spiritum Iesu, qui non docet per coniecturas humanas, sed ex visione certissima, nam ea quae apud Deum Patrem principium et creatorem nostrum vidit, illa per ipsum revelantur. Unde omnes doctrinae aliorum quorumcum¬que sunt de auditu et coniecturales. Sola Christi doctrina est de visu et ideo vera atque certa, quae ideo est invariabilis et aeterna; «caelum» enim «et terra», ut ait, «transibunt», sed verba eius non. Om¬nium aliorum doctrina est coniectura de doctrina Christi, inter quas varietas et instabilitas; recipit enim coniectura de veritate magis et minus, sed non veritas; de quo Apostolus Iae Corinthiorum 1o eleganter loquitur, scilicet quod felicitas, quae et salus, non attingitur per «prudentiam prudentum», sed simplicitatem fidei, quae apud prudentes «hu¬ius mundi» stultitia reputatur. Nominavit non sine causa Aristoteles li¬brum, quem Physicorum appellamus, ‘De phy¬sico auditu’ propter hoc forte, quia certitudinem infallibilem non attingit nisi coniecturali discursu humano more. Unde si recte inspicis, doctrina Christi est perfectio omnem doctrinam compli¬cans, nam est doctrina illius rationis, ‹per quam Deus fecit et saecula›. Nullus umquam dubitavit omnem inquisitionem versari circa illam rerum causam, et quod illa apprehensa haberetur omne desiderium 194vb intellectus, finis, quies et felicitas. Lux igitur illa verbi Dei est omnem doctri¬nam illuminans et non capitur. Et nihil lucis ha¬bent omnia philosophorum inventa nisi ex par¬ticipatione illius lucis. Unde doctrina sanctorum, in qua est recepta lux doctrinae Iesu, non est ipsorum sed Christi, nam sancti non aliam pro¬palarunt doctrinam quam Christi quam recepe¬runt. Sicut igitur non vivit in eorum doctrina nisi doctrina Christi, sic non vivit in eorum spiritu nisi spiritus Iesu. Sic Paulus in hoc capitulo 15o fatetur se non aliquid posse nisi quod Christus in eo efficit. Vivit igitur in scriptura Pauli spiritus eo latens et in eo spiritus Iesu auctor vitae sicut in doctrina discipuli Platonis Plato magister. Haec sic dicta sint. De fecunditate scripturae et multiplici sensu eius videas Bonaventuram in allegato loco, quia subtiliter scribit. Sed ut nos aliquid vulgo pro pabulo necessario hodie ministremus, alios praedicatores insequendo lumen scripturae illu¬minans tenebras quaeramus in scriptura praesci¬entiae increatae, conscientiae innatae, scientiae inspiratae et sapientiae incarnatae. De primo libro vitae; Lucae 10o: «Gaudete, quia nomina vestra scripta sunt» et cetera. Studere debemus, ut nomina nostra sint scrip¬ta in libro vitae. Nam hic liber est liber gaudii et regni immortalis, in quo non viles, sed reges sunt scripti, nam Deus omnes cum Filio suo conregnaturos in eo conscripsit. Vae illis ibi non scriptis, quia illi sunt in libro mortis. Et scias quod in libro vitae sunt illi descripti, quorum vitam describit vita Iesu. Non sunt igitur pec¬catores ibi, quia Christus «peccatum non fecit, nec dolus inventus est in ore eius». Patet quod usurarii, fornicatores, adulteri et ceteri non sunt nominati in libro vitae, sed eo¬rum nomina de memoria Dei abolita, extra me¬moriam Dei, quae vita est, ‹eiecti sunt in tene¬bras exteriores›; Apocalypsis 20o: «Qui non est inventus in libro vitae, missus est in stagnum ignis.» Tales qui non sunt scripti in libro prae¬destinationis, sunt notati in libro reprobationis; Iesaiae <65o>: «Ecce scriptum est coram me, non tacebo, sed reddam et retribuam in sinu eorum iniquitates.» Ecce quod scripti sunt, ostendit 195ra eos non sic mortuos quasi non sint, sed dam¬natos. De secundo ad Romanos 2o: «Cum gentes quae legem non habent» et cetera, «ostendunt opus legis scriptum in cordibus suis, testimoni¬um illis reddente conscientia eorum.» Nullus ergo se excusare potest quod scriptu¬ras nesciat, cum eas in corde habeat; sicut enim decem praecepta in tabulis, in archa, in taber¬naculo, sic lex naturalis in conscientia. Consci¬entia in anima, anima in corpore, sed per pec¬catum deletur, per gratiam reparatur; ad Hebrae¬os 8o: ‹Dabo leges meas in cordibus eorum et in mentibus eorum superscribam eas.› In libro conscientiae non solum lex naturalis scripta est, sed quodam modo eam fit. Etiam aureo calamo scribuntur, quae fiunt secundum legem naturae, et stilo ferreo, quae contra; Ie¬remiae <17o>: «Peccatum Iudae scriptum est stilo ferreo in ungue adamantino», id est corde obstina¬to, et in die iudicii hanc scripturam omnes legent, quia omnibus causa condemnationis nota erit. De tertio IIae Timothei 3o: «Omnis scriptura divinitus inspirata» et cetera. Has scripturas serva in bene vivendo, si vis vivere; Lucae 10o: ‹Magister, quid faciam? Ut vi¬tam aeternam possidebo?› Ait Iesus: «In lege quid scriptum est» et cetera. Vae autem trans¬gressoribus legis; ad Galatas 3o: «Scriptum est: Maledictus omnis qui non manserit in omnibus, quae scripta sunt in libro legis, et faciet ea.» Nota: dicit «inspirata»; per hoc patet eam cae¬litus missam. Ideo sicut exsules et peregrini de litteris eis missis a caris de patria consolantur, ita amici de scriptura divina. Signum autem est quod ad caelestem patriam non pertinent, qui litteras eius non curant nec observant. De quarto psalmus «Lingua mea calamus scribae» et cetera. Spiritus Sanctus per linguam et calamum de¬signatur, per quem hoc verbum conceptum in utero descriptum est. Et liber quem vidit Ezechiel, intus et foris descriptus est et cetera. Quanta intus sit sapientia et foris exempla scrip¬ta sunt, quis posset scire? Legere tamen semper debemus; et reperiemus «in eo lamentationem» in mundo, «carmen» in caelo «et vae» in iudicio.