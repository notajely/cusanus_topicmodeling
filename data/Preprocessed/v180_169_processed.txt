Cod. Vat. Lat. 1245 fol.62vb «Ubi venit plenitudo temporis, misit Deus Filium suum.» Paulus Galatis aperuit veram libertatem, quam ex evangelio et fide Christi habemus, declarans quo modo ad illa legalia, quae in lege habentur, et ceremonialia et circumcisionem et alia non obligantur christiani. Nam fides iustificat. Ponit autem in hoc quarto capitulo similitudinem, quae hodie lecta est in officio: «Quanto tempore haeres parvulus est» etc., dicere volens, quod nos in nostris praedecessoribus, filiis scilicet Abrahae fidelibus, fuimus ut parvuli, licet haere¬des, et tunc non refert inter haeredem et ser¬vum, licet sit dominus omnium. Nam talis hae¬res est «sub tutoribus» et curatoribus «usque ad praefinitum tempus a patre». Sic «nos cum es¬semus parvuli, sub elementis huius mundi era¬mus servientes». Unde ceremonialia vocat ele¬menta huius mundi. Alibi dicit quasi sub paedagogo fuisse nos tempore legis. Nam paedagogus datur filio, ut ipsum ducat ad capiendum doctrinam, et nescit puer quo ducitur aut quare, sed timore poenae quasi captivus oboedit. Et dicit elementis servi¬re, quae sunt quasi principia seu littera. Nam alibi ait litteram occidere, spiritum autem vivifi¬care. Et haec est differentia inter vetus testa¬mentum et novum, nam novum intelligit. Et ideo operando secundum intellectum est esse in libertate. Non potest quis se dicere ut servum servire, qui facit ea, quae intellectus in eo loquitur esse agenda. Sed qui metu poenae cogitur servare legem, quam non intelligit, quia in illis sunt quae agit quaedam secreta et abscon¬dita ab oculis intellectualibus, quae suo tempore revelantur et prius non cognoscuntur nisi in ae¬nigmate, Cod. Vat. Lat. 1245 fol.63ra talis serviliter via timoris et coactae oboedientiae legem adimplet. Sicut sub paedagogo puer virgam timens cum labore elementa componit litterarum et gram¬maticam discit, nesciens tunc ad quid conferat, sed dum ad adultam pervenit aetatem, experitur fructum et non servit amplius grammaticae seu elementis, sed ad spiritum sive significata voca¬bulorum animum libere applicat et non de ver¬bis, sed sententiis curat, venando veritatem, qua apprehensa quiescit. Sicut igitur omnis labor sub elementis solum tendit ad veritatem – illa apprehensa non est opus figuris et formis atque prolationibus littera¬rum insistere –, sic de lege et Christo, qui est veritas. Plenitudo enim evacuat id, quod ex par¬te. Sic veritas figuras, spiritus litteram et finis ea, quae ad ipsam ordinata. Unde subdit Paulus quod tempus illud, quan¬do servivimus ‹sub elementis huius mundi›, sci¬licet sensibilibus signis, quae sunt de hoc mun¬do, fuit tale, quale nostrum erat servitium. Nam nos eramus parvuli et imperfecti, sic et tempus nundum fuit plenum et perfectum, sed veni¬ente plenitudine temporis venit plenitudo seu perfectio, scilicet natus est Filius Dei de mulie¬re etc. Nota: quo modo totum tempus ante Chri¬stum videtur esse quasi conceptionis veritatis, prout veritas occulte latet sub littera et non vi¬detur, licet integra et perfecta sit, sic promissio vitae divinae sub promissione sensibilis vitae quasi sub elementis et signis et figuris abscondi¬ta fuit. Ita non est alia veritas novi testamenti et alia veteris, sed eadem una est occulta quasi in utero nundum intellecta seu visa, alia est nata et facta visibilis, sublato velamine litterae. Adhuc nota, quod veritas quattuor gradibus in nobis perficitur. Sicut a longe apparens primo videtur esse res quaedam, deinde dum propius accedit, videtur esse animal, deinde adhuc pro¬pius videtur id quod apparet esse homo, et dum ad propinqua pervenit, primo cognoscitur quis est, scilicet aut pater aut filius aut alius, ita veri¬tas ante legem a remotis in confuso esse per naturam apparuit, deinde angelo instruente et le¬gem ministrante, ut in actibus, revelata est veri¬tas quasi non ut ens quoddam sed ut vivum; deinde per Filium Dei revelata est magis speci¬fice, scilicet ut homo; restat quartus Cod. Vat. Lat. 1245 fol.63rb gradus, ut sine revelatore ipsam videamus et cognoscamus uti est. Et ille est ultimus et perfectus, ubi ut in fine quiescit anima intellectiva. [Quando] igitur ad hoc advertimus, quo mo¬do natura intellectualis est sola illa, quae capax est verae vitae; nam nihil intelligere potest se vivere nisi intellectus, qui hoc solum habet, quod est quasi visus: non ut sensibilis, qui videt alia et non se, sed ut vivus visus se ipsum et in se ipso omnia videns. Igitur solus intellectus quasi viva imago est capax gustus vitae in se, scilicet vitae verae, cuius ipse est imago. Imago enim viva vita intellectuali in eo quod cognoscit se imaginem, cognoscit in se veritatem et exem¬plar atque formam, quae sibi dat esse, ut sit ima¬go. Et haec est vita imaginis vera, quae est in ipsa ut veritas in imagine. Deinde intellectus in¬telligens se vivam imaginem habet a Deo poten¬tiam se ipsum magis assimilandi exemplari suo et sic continue plus accedendi ad maiorem unio¬nem cum obiecto suo, scilicet cum veritate, ut dulcius quiescat. Nam imago, quae se cognoscit imaginem, non potest habere quietem extra ve¬ritatem, cuius est imago, sed est in errore et confusione ac morte, cum sit separata ab in¬fluentia illa, quae dat sibi esse vitale intellectua¬le. Manet tamen quasi imago mortua quoad dulcedinem vitae suae sicut oculus verus in te¬nebris. Et [quia] Deus volens ostendere divitias glo¬riae suae quia bonus, creavit omnia propter in¬tellectualem naturam, cui solum potest ostensio fieri, quia solum intellectus habet oculum, qui videre potest veritatem. Deus autem nihil nisi veritatem ostendere potest in omnibus divitiis suis, et ideo quasi quoddam semen divinum se¬minavit ultimo post omnem creaturam, scilicet intellectualem naturam, ut pulchre in Genesi re¬velatur, quo modo omnibus creatis praeposuit hominem, in quo posuit vivam imaginem via in¬spirationis, ut sic differentiam intelligeremus in¬ter intellectum et alias creaturas, quia spiraculum illud erat «spiraculum vitae». Et facta est anima ex illo vivens in conformitate vitae divinae, quae se vivam intelligit. Et factus est homo per hoc viva Dei imago. Experimur autem in nobis hanc vivam admi¬rabilem virtutem Cod. Vat. Lat. 1245 fol.63va semen divinum esse uti vivam imaginem, quia sumus creatores assimilativi. Sic¬ut Deus creator intelligendo veraciter creat et format, ita nos ex nostro intellectu producimus rerum similitudines, et ostendimus per artes nos similitudinum operatores. Et sicut Deus in suo esse actu complicat omnes res, quae sunt aut fieri possunt, ita intellectus omnes omnium re¬rum similitudines complicat in virtute et explicat assimilando, et hoc est intelligere. Sunt autem intellectuali naturae multa incita¬menta data, ut semen illud excitetur et surgat faciendo fructum cognitionis, ut Deus ostendat divitias gloriae suae. Unde multa gratuita dona dedit et dat Deus hominibus, et sunt dona spi¬ritus, quia Deus Spiritus dat spiritui nostro illa, et sunt gratiae et illuminationes, quae solum ad hoc tendunt, ut non maneat granum in potentia in hac terra, sed excitetur ad fructificationem. Loquitur igitur Deus animae illi, in qua est hoc semen per naturam, per Spiritum Sanctum sive angelum, ‹novissime et ultimo per Filium, quem constituit haeredem universorum›. Quan¬tum enim intellectus est in actu, tantum veraciter possidet et comprehendit. Sed intellectus, qui penitus est in actu, ita quod nihil addi est pos¬sibile, cum omne id, quod potest intelligi, intel¬ligat actu, hic intellectus est tractus ad infinitum actum, qui est Deus, et omnia possidet tamquam haeres universorum; non ut parvulus sub tutore, sed ut haeres post definitum tempus actu pos¬sidens omnia. Et hic est Christus, quia ‹unctus prae consor¬tibus suis›, ut Paulus ad Hebraeos declarat. Ve¬rus igitur est haeres homo ille, cuius humanus intellectus est penitus in actu omnia in se com¬prehendens et possidens propter unionem su¬premam ad divinum intellectum. In Christo igi¬tur est plenitudo perfectionis per unionem ima¬ginis cum veritate sua in supremo gradu, ita quod maior esse non posset. Et nisi esset per¬sonalis, maior esse posset unio; nam duae na¬turae in homine, scilicet anima et corpus, ita uniuntur, quod unus homo constituitur ex unio¬ne, ut non subsistat vita sensibilis nisi in ratio¬nali, alias non foret homo, sed bestia. Anima autem rationalis non est de natura corporali, sed est semen vitae divinae seu similitudo Verbi, quod est ratio absoluta, cui unitur Cod. Vat. Lat. 1245 fol.63vb hypostatice animalis natura. Et in omnibus hominibus aliqua gratia, quae lux et vivacitas quaedam est animae data a Deo, reperitur. Propter quod donum, quia Dei do¬num, omnes homines in eo dono contentantur de se ipsis. Sed intellectus Christi sortitus est plenitudinem omnis gratiae, quia nihil remansit non datum. Unde intellectus eius, in quo vita animalitatis ex Adam fuit suppositata non in se, sed in Verbo Dei sive virtute, per quam Deus fecit et saecula, fuit suppositatus sicut attractum in attrahente, ut de ferro et magnete alibi habes. Ita habes, quo modo Filius Dei haeres uni¬versorum ob plenitudinem gratiae non est tan¬tum haeres ut filii adoptionum, qui nominantur ut sint partiales haeredes seu cohaeredes seu cum vero filio haeredes; sed ita ex gratia, quod et a natura. Nam gratia, quae est talis, quod non potest esse maior, quia plena, immo ipsa pleni¬tudo, illa est in coincidentia cum natura. Et attende quo modo Paulus nos instruit quod nos, quia spiritum Filii in nobis habemus, in hoc quia clamamus «Abba, Pater!», sicut su¬mus participantes spiritum Filii, sic sumus et co¬haeredes; sed ipse ut verus filius verus haeres, nos vero ut participantes adoptivi filii. Adoptio enim est gratia seu participatio filiationis. Et su¬mus cohaeredes. Illa partialis haereditatio est no¬bis expressa per magistrum nostrum, qui aiebat multas esse in domo Patris mansiones et quod ipse iret parare et distribuere nobis illas et parare mensam et cibare nos ministrando nobis. Ipse tamquam haeres universorum dividit nobiscum, ut cum adoptivis dando mansiones et cibum ad similitudinem possessionum huius mundi, sicut quidam principatus sunt ut electorum imperii, ubi primogenitus est haeres principatus dans aliis fratribus mansiones et cibum seu necessaria. Considera igitur bene textum Pauli, quoniam Judaei sub elementis serviebant, scilicet non ut gentiles visibilia et militiam caeli adorando – tunc enim elementis servivissent –, sed sub ele¬mentis serviebant observando neomenias, expia¬tiones etc., et erant haeredes, non tamen ex his sciverunt se filios Dei et haeredes caelestis regni. Nam uti sub elementis mundi serviebant, ita et¬iam haereditare terram exspectabant. Item considera quo modo ait ‹Deum misisse Filium factum de muliere Cod. Vat. Lat. 1245 fol.64ra et factum sub lege.› Intellige factum de muliere seu matre hominem ut nos homines per missionem Filii Dei in no¬stram naturam quam ex matre recepit recipere¬mus adoptionem filiorum Dei. Nam sicut ipse Pater misit Filium in naturam quae ex matre est ita intelligimus naturam quae ex muliere est pos¬se uniri Filio qui ex Deo est. Dicit «factum sub lege», ut scilicet circumci¬deretur et offerre[re]tur in templo iuxta legis in¬stituta, quia cognosci debuit quod esset filius Abrahae cuius filii sic cogniti sunt. Et ideo sub lege factus est non ut indigens legalibus pro pur¬gatione, sed ut illos liberaret, «qui sub lege erant». Nam ipse venit quasi plenitudo gratiae liberans ab omni servitute. Et in ipso sumpse¬runt legalia completionem, ut ait: «Non veni sol¬vere legem, sed adimplere.» Unde ipse ut per¬sonam omnium gerens pro omnibus, qui per fi¬dem eum habent, tamquam mediator Dei et ho¬minum legem adimplevit. Nota bene de Spiritu, quo modo scilicet nos, qui adoptionem filiorum Dei recepimus per Christum, quem per fidem recepimus, recepi¬mus in spiritu nostro Spiritum Filii, qui quidem Spiritus dat nobis audaciam clamandi «Abba, Pater!». Nam nisi misisset Deus in spiritum no¬strum, in quo habitat Christus per fidem, Spiri¬tum Filii, non haberemus audaciam clamandi ad Deum quasi ad patrem, nec Judaei dicerent «Ab¬ba» nec Latini «Pater». Fides igitur Christi in no¬bis probatur, si habemus Spiritum Christi, qui est pignus quod veram filiationem Dei uti filii adoptionis assequemur, quia Spiritum quasi pig¬nus habemus, qui est ad perfectum deducens spiritum nostrum. Spiritus ille est quasi calor seu caritas confor¬tans et purgans atque illuminans. Videmus quo modo confortatur natura per fidem novi et fa¬mosissimi medici, qui tactu sanat. Unde si Spi¬ritum Filii Dei habemus, ille nos purgat, uti spi¬ritus musti facit ebullire mustum et in fervore purgat eiciendo omne id, quod non est de natura vini, et hoc facit, ut mustum vertatur in vinum sicut alibi habes. Nota, quo modo miracula per sanctos facta in Spiritu Filii Dei facta sunt. Dixit Petrus: ‹In nomine Jesu surge et ambula!› Et si in incantam¬nentis spiritus Cod. Vat. Lat. 1245 fol.64rb malus per fidem operatur miran¬da, quae sunt signa potentiae principis huius mundi, multo fortius princeps futuri saeculi ope¬ratur spiritu suo per fidem in nobis illa, quae sunt supra naturam. Si igitur nos dixerimus esse fideles vera fide et formata, et habuerimus istum Spiritum Filii Dei, per quem Deus operatur omnia, non poterunt nobis resistere omnes adversarii Verbi Dei, sci¬licet spiritus maligni et peccatores. Et experiri poterimus in nobis, an habitet in nobis ille Spiritus, si delectamur in operibus bo¬nis sequi Christum in motibus nostris ambulan¬do ut viatores Christum sequentes. Nam ex spi¬ritu est motus in ratione. Si igitur anima nostra movetur spiritu bono, scilicet veritatis et Christi, sequimur Christum et hilariter omnia sufferimus propter Deum, humiliando nos et oboediendo usque ad mortem. Ait Christus: ‹Quemadmo¬dum feci, faciatis. Exemplum enim dedi vobis› etc. «Tollite iugum meum super vos et discite a me, quia mitis sum et humilis corde, et recipietis requiem animabus vestris» etc. Nota, uti alibi habes, quod gratia seu Spiri¬tus Filii Dei est vita animae, sicut anima vita corporis. Et quamvis anima non semper influat laetam vitam in omne corpus, per eam tamen non stat, sed per indispositionem corporis. Sic de anima purgatur corpus, ut influxum vitae ani¬mae melius capiat. Ita et purganda est anima, ut influxum divinae vitae seu gratiae in se capere queat, et tunc experiri poterimus laetam vitam animae nostrae et spiritum bonum, qui eam in¬habitat, sicut lethargicus sanatus sentit vitam et experitur se vivacem animam tunc habere, quan¬do peccans humor est sublatus. Ex evangelio nota, quo modo Simeon dixit Mariae: «Ecce, positus est hic in ruinam et re¬surrectionem multorum in Israel et in signum, cui contradicetur.» Apostolus dicit, quod in ipso Christo iudicaturus sit Deus mundum. Sic intel¬ligo ipsum positum quasi signum aliquod, «cui contradicitur», ut quia alii dicunt quia bonus, alii quod non, sed seductor, et in quo deprehendi¬mus «ruinam et resurrectionem multorum in Is¬rael», scilicet fidelium. Nam quando nos fideles comparamus vitam et desideria atque motum, quem in anima habemus ad Christum, tamquam signum, statim experimur, an simus christifor¬mes Cod. Vat. Lat. 1245 fol.64va cum eo resurgentes in vitam, vel an timere debeamus ruinam et damnationem. Nam ipse est solus via ad regnum et vir, in quo fiet iudi¬cium resurrectionis ad vitam per conformitatem et iudicii per difformitatem. Faciamus igitur sicut aurifabri, qui habent in lapide probam auri et perfecti et ad signum illius vident, quantae sit perfectionis aurum oblatum, et purgant quousque concordet et sit perfectum; tunc est verum et permanens. Considera quod qui debet esse liber et non servus necesse est ut primo attendat quo modo «omnis Christi actio nostra est instructio», ut sciamus nos libertatem filiorum Dei assequi, si secuti fuerimus Filium Dei. Et quia corpus ec¬clesiae habet diversa membra, oportet quod quodlibet in sua vocatione maneat. Ideo primo oportet, ut videas, si spiritus Christi est in te, et non credas illum in te esse, nisi quando in sin¬gulari vocatione tua ipsum reperis. Nam vita Christi est via universalis, per quam tamen varii ambulant. Unde christianus presbyter debet por¬tare Christum presbyteraliter, et religiosus reli¬giose et dux ducaliter et civis civiliter, quilibet in ordine, officio et vocatione sua. Neque alius Christus in uno quam in alio, sicut non est alius pannus saecularis principis et religiosi monachi, sed ex eodem panno de agno Dei immaculato variae differentiae vestium sumuntur et portari debent. Sic enim vult Dominus. Nam vult ve¬stitum circumdatum varietate pro resplendentia curiae suae, quae est ecclesia militans etc. Item, introitus missae dicit: «Dum medium silentium» etc. Christus mediator ‹lapis angularis› ‹lapis sine manibus de monte caesus› etc. venit dum medium silentium etc., quo modo utrius¬que tam ethnicorum quam Judaeorum fides uni¬tur in lapide angulari, ut alibi. Item de medio temporis, quo modo intelligi¬tur quod in fine venit. Et hic dicitur, quod in medio venit ut finis, ut «sanctus sanctorum». Sic in altitu¬dine ascensus et in puncto illo, quia «solus Altissi¬mus», ad quem fuit ascensus et postquam descen¬sus etc., sic in medio, sed semper descensus est declivior et citius ruimus quam ascendamus ita post medium temporis mundo declinante.