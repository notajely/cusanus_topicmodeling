10rb lin.47 «Sic veniet, quemadmodum vidistis eum eun¬tem» Actuum 1o. Christus 10va ‹exivit a Patre et venit in mundum›, ut ‹testimonium perhiberet veritati›; et hoc est manifestare mundo Patrem. Dimisit mundum et rediit ad Patrem. Et ‹quemadmodum visus est ire, sic veniet›. Hoc ‹venire› est venire ad iudicandum mun¬dum, sicut ipse iudicatus est a mundo. Nam quomodo veritas iudicata est per mundum, ita mundus iudicatur per veritatem. Et in hoc considera: Quo modo Christus, qui veritas est, iudicatus est quasi stultus, sic «sapi¬entia huius mundi stultitia est apud Deum» etc. Nota, quo modo ‹viderunt eum euntem›, et quo modo «nubes suscepit eum ab oculis eo¬rum». Et attende, quod se fecit visibilem, quando voluit; et quando voluit, non videbatur. Et ta¬men quando non videbatur, non minus erat ve¬rus homo, quia habuit corpus glorificatum. Et nota exemplum: Ac si quis conciperet ver¬bum internum intellectuale in charta aliqua in¬scribi, et deinde, postquam ibi recepisset corpus ex materia chartae, quasi litterae illae sint ex charta elevatae. Sicut ex lapide elevantur arte magistri, deinde, postquam litterae illae sunt perfecte elevatae, se¬parentur, ita quod non haereant materiae et sint tamen litterae subsistentes sub illis figuris et quantitate, sicut extractae sunt. Ponatur igitur, quod illa dictio, quae in se ha¬bet verbum intellectuale, sic se habeat, quod ver¬bum illud vivum liberetur non a litteris, in qui¬bus est et quibus verbum est inseparabiliter con¬iunctum, sed liberetur a corporalitate et contrac¬tione litterarum, ita quod verbum in litteris per¬manens non sit restrictum ad modum litterarum, sed ab illa contractione sit liberum; et hoc per mortem, per quam ‹transit figura huius mundi›. Unde, etsi tunc verbum in littera non sit sine modo litterarum, potest tamen esse modo, quo velit. Et tale verbum, quando voluerit, habet modum essendi litterarum, qui est oculis invisi¬bilis vel propter parvitatem aut magnitudinem aut absque colore visibili etc. Et vocantur dotes. Per claritatem intellego separationem a sensibili colore; subtilitatem: se¬parationem a contractione sensibili quantitatis; agilitatem: separationem a sensibili motu seu tar¬ditate aut successione sensibili; impassibilita¬te<m>: scilicet separationem a sensibili tactu. Nota textum Apocalypsis IIIo: «Qui vicerit, dabo illi sedere 10vb mecum in throno meo, sicut et ego vici et sedeo cum Patre meo in throno eius». Nam ex hoc patet, quo modo omnis vincens mundum modo, quo Christus, in throno Christi sedebit etc. Sed humilitate et oboedientia vicit: «Propter quod exaltavit» etc. Igitur et sic nos. Veniet ad iudicium, qui rex, «qui constitutus est iudex», Actuum; iudex in quantum homo.