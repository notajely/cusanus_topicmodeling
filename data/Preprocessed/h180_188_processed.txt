Cod. Vat. Lat. 1245 fol.91ra «Cum venerit Paraclitus» etc. Est considerandum ex evangelio, quo modo experimur Spiritum Sanctum Paraclitum esse in fidelibus, quando patienter patiuntur persecutio¬nem propter fidem Christi. Nam tunc consola¬tur eos spiritus vitae, ne timeant eos qui corpus occidunt spiritu salvo manente. Cod. Vat. Lat. 1245 fol.91rb Ille spiritus est, qui de hoc mundo non est, quia vicit mundum et iudicat vere de mundo quod malus sit et «in maligno positus». Et non est nisi participatio spiritus Jesu in spiritu fidelis. Nam solus ille spiritus est potens super mun¬dum et principem mundi huius. Unde dicit Pau¬lus ad Romanos 8o: «Si quis spiritum Christi non habet, hic non est eius». Qui non est Christi seu christianus, non vicit mundum, sed est homo carnalis seu animalis, et hic non percipit quae Dei sunt, I ad Corinthios 2o: ‹Animalis homo non percipit quae Dei sunt›. Unde ait ad Galatas 4o: «Misit Deus spiritum Filii sui in corda no¬stra». Dicit «corda», hoc est: in rationem animae; ratio est cor interioris hominis. De quo homine ait ad Ephesios 3o ‹corroborari per spiritum eius, interiori homine habitare Christum per fidem›. Nam spiritus Jesu subministrat nobis fortitudi¬nem in adversitate, ut de se ait apostolus ad Philippenses 1o, et annectit nos inseparabiliter Deo, sicut voluntas est bono connexa quod de¬gustavit. Sicut Paulus ad Hebraeos 6o dicit im¬possibile esse «eos qui semel sunt illuminati, gu¬staverunt etiam donum caeleste, et participes facti sunt Spiritus Sancti, gustaverunt nihilomi¬nus bonum verbum Dei virtutesque saeculi futu¬ri, et prolapsi sunt, renovari rursus ad poeniten¬tiam». Nam, ut ipse subiungit per exemplum, tales sunt reprobi, et in agnitam veritatem et in Spiritum Sanctum peccaverunt; ideo non remit¬tetur eis neque in hoc saeculo neque in futuro, ut ait salvator. Non enim possunt rursus per se renovari ad poenitentiam, quando spiritum ex¬stinxerunt, qui est renovator et vivificator. Ideo Paulus prohibet exstingui spiritum, I Thessalo¬nicensium 5o. Est enim Spiritus Sanctus vigor vitae, qui diffundit in spiritu nostro caritatem: «Caritas enim Dei diffusa est in cordibus nostris per Spiritum Sanctum, qui datus est nobis». Sic¬ut laetitia adveniens spiritui vitali diffundit amo¬rem et gaudium, qui spiritus ante adventum lae¬titiae fuit contractus, tristis et quasi sine vita, quando defuit laetitia. Venit autem spiritus in nos, quando optamus eum, ut ait sapiens: «Optavi sapientiam, et datus est mihi sensus; invocavi, et venit in me spiritus» etc., Sapientiae 7o. Concipimus enim Cod. Vat. Lat. 1245 fol.91va laeta, et efficit conceptus nos laetos; concipimus tristia, et tristamur. Si igitur fidem habens optat invo¬cando Spiritum Sanctum mitti in eum, ut David orabat Spiritum Sanctum in visceribus suis in¬novari, tunc cum desiderio petentes spiritum, quem fide concipiunt, assequentur: dono Dei spiritum Dei, dono aeternae sapientiae spiritum sapientiae, dono infiniti boni spiritum bonum, dono infinitae rectitudinis spiritum rectum, et ita de reliquis, quae sunt dona unius Dei, qui est spiritus, in quo bonitas et sapientia et rectitudo eandem rem significant. Sed necesse est, ut in¬dubitata fide petatur, ut ait Jacobus apostolus, nihil haesitando; tunc apta est fidelissima anima in suo conceptu recipere donum Dei et indui virtute ex alto. A Patre procedit omne donum perfectum, et Filius mittit, quia omnia quae Pater habet sunt Filii, qui est heres universorum. Et ipse postulat a Patre dari nobis spiritum, quem nobis mittat. Nos enim sui sumus dilectissimi, qui nos emit sanguine suo. Eramus enim ob peccatum servi principis huius mundi, et Christus, ut essemus sui, se ipsum impendit. Ex quo igitur non minus ipse nos diligit quam se ipsum, curam habet de nobis, ne nos perdat, qui ‹venit quaerere nos et salvum facere›. Et quia sine spiritu suo in unione cum ipso manere nequimus – spiritus enim diffundit cari¬tatem, quae diffusio est connexio spirituum se amantium –, facit igitur Filius nos participes spi¬ritu filiationis, qui consecuti sumus gratiam ad¬optionis, quae a Patre procedit. Adoptionis enim filii habent gratiam adoptionis, quae necessario a Patre procedit, et habent filiationis gratiam, quae mittitur a Filio. Adoptamur a Patre, qui non es¬set Pater, nisi haberet Filium; habet igitur Fili¬um, qui est solus heres universorum. Et admit¬titur per Filium, ut simus propter adoptionem Patris coheredes. Habet enim Filius in potestate sua omne iudicium admittendi et repellendi. Et quia diligit Patrem et diligit eos, qui ipsum ut Dei Filium honorant, ideo adoptionis filios per Patrem admittit, ut sint coheredes. Et hoc fieri non potest nisi participatione Spi¬ritus Sancti, sine quo Cod. Vat. Lat. 1245 fol.91vb non potest possideri here¬ditas aeternae vitae. Quare in adoptione intelligi¬mus spiritum procedere a Patre, qui nos adoptat, et in admissione intelligimus spiritum mitti a Filio. Admissio habet participationem spiritus amoris; nam admissio ad regnum est participem facere regno. Est autem regnum caelorum gratia in Spi¬ritu Sancto, quia est cognitio Dei, quae datur per spiritum veritatis. Sic procedit a Patre et mittitur a Filio, sicut spiritus doctrinae a magistro pro¬cedit et mittitur per verbum in discipulos. Dicit textus quod ille spiritus «testimonium perhibebit de me, et vos testimonium perhibe¬bitis, qui ab initio mecum estis». Considera, quo modo spiritus veritatis testatur verba Jesu esse verba Dei Patris et hinc Jesum esse verbum Pa¬tris. Et qui hunc spiritum recipiunt, testimonium perhibent de Jesu. Ante enim illi, qui fuerunt ab initio cum Jesu [erant], non potuerunt testimo¬nium perhibere de verbo quod non erat de hoc mundo, sicut quis non potest perhibere testi¬monium de auditu, scilicet se audivisse alicuius verba cuius linguam ignoravit, quousque acqui¬rat scientiam linguae; tunc testimonium perhibet de omnibus quae ab initio audivit. Quando ta¬men non intellexit, intellectus superveniens ope¬ratur illum idoneum esse testem qui audivit ab initio. Sequitur: «Haec locutus sum vobis, ut non scandalizemini, absque synagogis facient vos». Posset accidere quod persecutio ventura super discipulos aliquos scandalizaret, quando sine iu¬dicio ecclesiae seu synagogae condemnarentur quasi inimici religionis, non ob invidiam perso¬narum, sed ut ipsi iniuriantes sint sicut Deo ob¬sequium praestantes. Ac si diceret: Possent ali¬qui scandalizari, cur ego magister vester et Filius Dei permittam vos pati quasi inimicos Dei ab illis, qui se obsequium credent praestare Deo. Sed dicit quod haec evenient, ut testimonium perhibeant veritati. Christus ut seductor fuit praesentatus Pilato. Sed ipse, ut testimonium perhiberet veritati, fuit per Patrem derelictus, ut testimonium perficeretur. Sic et discipuli Cod. Vat. Lat. 1245 fol.92ra dere¬linquentur. Et hoc praedixit, ne dum veniret ho¬ra, respirarent in fide quasi a Christo derelicti. Et subiungit causam, cur illi qui eos perse¬quentur hoc facient, dicens: «quia non noverunt Patrem neque me». Si enim dominum gloriae co¬gnoscerent, eum in suis membris non persequeren¬tur. Ignorantia igitur est causa peccati. Sed quia ob ignorantiam istud eveniet, tunc patientia operatur fructum scientiae. Nam in testimonio sanguinis martyrum sublata est ignorantia et firmata est fides de Patre et Filio. Sequitur: «Haec locutus sum» etc. Ecce, quo modo Christus, ne in persecutione deficerent, praedixit ventura super discipulos, ut per remi¬niscentiam confortarentur, quia sic fieri oporte¬ret, et ita intrare in vitam, dando gloriam Deo in testimonio sanguinis quod Jesus sit Dei Filius. Solet evangelium legi hac die, quia fit de Tri¬nitate officium, et in evangelio tres personae no¬minantur: Pater et Filius et Spiritus Sanctus. De Trinitate vide sermones alios. Considera Deum esse principium simplicissimum et tamen tri¬num. Nam non est absolutum principium nisi Deus. Dicit enim Filius in Apocalypsi: «Ego sum alpha et omega», et tamen Filius est a Patre. Unde Pater est ‹principium et finis, alpha et omega›. Et spiritus Patris et Filii non est minor Patre et Filio. Est igitur similiter alpha et omega. Unde videtur difficile posse videre, quo modo in absoluto principio sit trinitas in essentia principii absoluti sine respectu ad extra. Et occurrit exemplum de aqua. Esto enim quod aqua in sua totalitate consideretur; tunc in ipsa reperio fontes, flumina et maria. Sicut igitur fons est principium fluminis et maris, sic et mare principium fontis et fluvii, et flumen principium maris et fontis. In essentia enim principii aeterni seu absoluti, quod non esset purissimum prin¬cipium nisi aeternum, video, ad hoc quod sit purissimum aeternum sui ipsius principium, ne¬cessario esse ipsum simplicissimum principium trinum. Aeternitas enim aliter non potest esse sui ipsius principium. Unde etsi flumen non sit, nisi a fonte fluat, et mare non est nisi unio aquae procedens a fonte et flumine, tamen cum con¬sidero aeternitatem, video in fluxu refluxum. Ubi enim fluxus Cod. Vat. Lat. 1245 fol.92rb pascitur ex refluxu, ibi circulus et aeternitas. Et nota pro hoc Christum, qui comparat spiritum aquae vivae, et Dionysium nono capitulo Caelestis Hierarchiae de pelago, ubi omnes potant vitam aeternam, et est Spiritus Sanctus. Hoc exemplum nota considerando quod sit fons unus, fluvius unus, mare unum. Tunc ne¬cessario est una essentia, scilicet aqua, et qualis fons, talis fluvius et mare. Et sit aqua infinita; tunc tota aqua fons, tota fluvius, tota mare. Nam non erit neque fluvius habens fluxum successi¬vum, neque mare procedet a fonte et fluxu per successionem, sed in nunc aeternitatis. Et est idem nunc aeternitatis quod aqua et idem nunc est fons, fluvius et mare.