111r «Oportuit pati Christum et ita intrare in gloriam suam». Passus est Dominus noster Jesus Christus hac die anni secundum rememorationem eccle¬siae ‹turpissimam mortem›, quia «factus» est «oboediens usque ad mortem» etc. (Ad Phil. 2). Voluit autem «sancta mater Ecclesia», ut in annali revolutione repeteretur memoria passionis cum devotione, quia fructus ex hoc salutaris exoritur. Vide in sermone alio. «Oportuit pati Christum et ita intrare» etc. Oportuit pati Christum, quia ‹in hunc mundum venit, ut peccatores salvos faceret›. Pro ipsis igi¬tur pati debuit, ut satisfactione praemissa salva¬tionem acciperent. «Oportuit» iterum «pati Christum et ita intrare in gloriam», quia «gloria est vita aeterna» et im¬mortalis. Ad vitam immortalem non potest per¬venire mortalis nisi deposita mortalitate, quae non nisi morte deponitur. Oportuit pati Christum, quia alias ‹veritati maximum testimonium ferre non potuit; ipse enim ad hoc natus fuit› etc. Anselmus quaerit, «an aliqua necessitas coegit, ut Altissimus sic se humiliaret et Omni¬potens ad faciendum aliquid tantum laboraret». Respondet: «Omnis necessitas et impossibi¬litas eius subiacet voluntati. Quod vult, necesse est esse; et quod non vult, impossibile est esse. Sola igitur voluntate, et quae semper bona est, ita quod sola bonitate, hoc fecit. Haec omnia humanam naturam, ut ad hoc restitueretur, propter quod facta erat, necesse erat facere. Et nec illa nec quidquid Deus non est ad hoc potuit sufficere. Nam homo ad hoc, ad quod institutus est, non restituitur, si non ad similitudinem angelorum, in quibus nullum est peccatum, provehitur. Quod est impossibile fieri, nisi omnium percepta remissione peccatorum; quae non fit nisi praecedente integra satisfac¬tione. Quam oportet talem esse, ut peccator aut aliquis pro illo det aliquid Deo de suo, quod debitum non sit, quod exsuperet omne, quod Deus non est. Nam si peccare est Deum inhono¬rare, et hoc homo facere non deberet, etiamsi necesse esset, quidquid est, quod Deus non est, perire, utique veritas immutabilis et ratio aperta exigit, ut qui peccat, reddat Deo aliquid pro ho¬nore ablato maius, quam sit hoc, pro quo illum exhonorare non debuit. Quod quia humana natura sola non habuit, quae nec sine debita satisfactione reconciliari [non] poterat, ne iustitia Dei in regno suo pecca¬tum inordinatum relinqueret, subvenit bonitas Dei. Et eam in suam personam assumpsit Filius Dei, ut in ea persona esset homo Deus, qui haberet, quod superaret non solum omnem essen¬tiam, quae Deus non est, sed etiam omne debi¬tum, quod peccatores solvere debent. Et hoc, cum nihil pro se deberet, solvit pro aliis. Pretiosior namque est vita hominis illius quam omne illud, quod Deus non est, et superat omne debitum. Si enim interfectio illius superat omnem multitudinem et magnitudinem peccatorum, quae cogitari possunt extra personam Dei, palam, quod vita eius magis bona est, quam sint omnia peccata mala, quae extra personam Dei sunt. Hanc vitam ille homo, qui ex debito mori non debuit, quia peccator non erat, sponte dedit de suo ad honorem Patris, cum eam sibi auferri propter iustitiam permisit, ut exemplum omni¬bus daret: iustitiam non esse deserendam prop¬ter mortem». – Vide totum. Item alio modo sic: Homo ex Adam secun¬dum naturalem originem ad hanc vitam huius mundi omne desiderium suum dirigit. Nescit enim appetere homo huius mundi id, quod est contra hunc mundum, sicut oculus nescit appe¬tere auditum, sed appetit tantum perfectionem <sui> actus, ut videat bene. Desiderium autem huius mundi trahit ho¬minem, ut hic quietem quaerat. Sed quia homo nesciebat se ad aliam vitam habere capacita¬tem, hinc nec illam desiderare potuit. Fuit igi¬tur homo a nativitate ignorans. Sed ad hoc, ut sapiens fieret et altissi¬mum finem attingeret, Sapientia sibi humanam induit naturam, et ‹factus est Christus›, Dei sapientia, Deus et homo, ‹nostra sapientia›, ut alterius mundi desideria in ipso experiremur. Et quia nostra natura caduca non potuit sursum ferri, nisi desideria illa terrena in ipsa nostra natura mortificata forent, hinc Christus est, in quo est plenitudo replens omnes defec¬tus nostros. Oportebat igitur in eo, qui adimplere venit omnem defectum nostrum, purgationem repe¬rire omnium desideriorum temporalium. Horum autem purgatio est per sensibilem poenam. Igi¬tur etc. Et attende: Si concipis Christum omnium hominum humanitatem habere et ipsum esse ho¬minem non in latitudine speciei humanae neque extra, sed ut terminum speciei perfectissimum, vides plane, quo modo tua humanitatis natura in ipso multo intimius quam in fratre, filio aut patre. Sed in pretiosiore identitate, quae salva numerali differentia dabilis est, «omnem pleni¬tudinem» assequitur. Sed non potest natura humana vitam alte¬rius mundi consequi nisi in spiritu intellectuali. Et quia terminus motus spiritus est termi¬nus amoris seu desiderii, ideo, si «per Chri¬stum ad Deum» Patrem se convertit, recta via finem attingere poterit. Si vero se avertit, sal¬vationis finem amittit. Secunda particula reservetur usque ad fe¬stum Paschae. Tertia dicatur ut in alio sermone facto in monasterio illa die. Nic. pro hoc ipso sermone etiam sequentem divisionem passionis in septem partes perscribere coepit, sed delevit. 111v Poteris dividere passionem in septem partes ut alibi. In prima <parte> notandum singulariter, quo modo magistratus est in ecclesia etc. Item, quo modo Christus se dedit in cibum vitae; et de mysterio missae et de communione ibi aliqua. Item, quod ecclesia numquam deficit. In secunda parte de triplici oratione: Quo modo primo intellectui occurrebat separatio a cor¬pore gravissima sic<ut> amantis ab amato etc. Item, quo modo secundo occurrebat rationi ipsa separatio cum ignominia; et derisione etc. Item, quo modo occurrebat sensui ipsa separatio cum dolore maximo etc. Item, quo modo resplenduit in eo divina potentia: «Quem quaeritis?» Item quanta est fragilitas naturae humanae in fuga apo¬stolorum. Item, quanta temeritas in apostatis et in deceptis, avaritia in Juda etc. Item, qualem doctrinam ad orandum nos extrahere debemus. Item, quo modo in quacumque tribulatione nostra ami¬corum esse memores debemus, quia dixit: «Sinite hos abire!» Item de pietate Christi, qui salvavit Malchum; et de obduratione Judaeorum, qui nec ex illo aut casu eorum conversi sunt. In tertia <parte> pensare debemus, quo modo de horto tractus ignominiose ad Annan. Item, quo modo in domo Annae accusatus; et de eius patientia. Item de falso testimonio. Item de iniuriosa per¬cussione; et ibi: «Si quis te percusserit» etc. Item de tribus discipulis, qui Christum secuti sunt: Unus evasit nudus; alius fuit Petrus, qui negavit; et ter¬tius Johannes. Quare Deus permisit Petrum negare; exclamatio etc. Quis ille nudus? Etc. ADDITAMENTUM Scias, quod in Christo nostra natura rege¬neratur ad vitam aeternam, sicut in Adam ge¬nerati sumus, ut vivamus in hoc mundo. Et primo omnis Christi actio et conversatio ostendit, quod nos non debemus uti hac vita nisi in ordine ad aliam. Puta, sicut quis uteretur instrumento ad transeundum, sicut navi ad navigandum. Nemo enim curat, an navis sit pulchra, an picta, an de pretiosis lignis etc. Sed vellet navem esse talem, quod bene serviret navigationi; puta, quod solida, fortis, non delicata, non fissa et divisa, sed integra, bene conclavata, non nimis onerata, sed potius minus quam plus, immo sine onere, solum necessitatem victualium habens etc. Sic qui peregrinatur, non vellet asinum ha¬bere nimis impinguatum, inoboedientem et recal¬citrantem, aut equum indomitum, sed bene fre¬natum, nutritum ex fortibus cibis et grossis pro laboribus sufferendis etc. etc. Unde propter hoc non est Christus natus de divite, qui abundaret, neque de ita paupere, ut necessaria non posset ministrare. «Natus est», etsi non in domo regia, neque tamen natus est sub divo. Et si non habuit cunam, habuit praesepe. Et si non habuit cooperimentum de sindone, habuit de pannis ad necessitatem.