Cod. Vat. Lat. 1245 fol.53va «Vere Filius Dei erat iste.» Jesus ‹habuit potestatem ponendi et iterum sumendi animam suam›: ideo ‹vere Filius Dei erat›. Primo evangelium. ‹Resurrectio approbata fuit testimoniis ex creaturis: caelesti, terrestri et infernali. Caelesti, quia “angelus” etc.; terrestri, quia ‘terra tremuit’ etc.; infernali, quia duo filii Sime¬onis iusti surrexerunt etc. Item argumentis, quia per visum, gustum et tactum. Per visum: “Videte manus” etc.; per gustum ibi: ‘Habetis aliquid ad manducandum?’ Cod. Vat. Lat. 1245 fol.53vb Item per tactum ibi: “Palpate et” etc. Item fuit approbata indiciis, quia signa passio¬nis in suo corpore ostendit iuxta illud: “Infer digitum tuum” etc. Item fuit perfecta quantum ad comitivam, quia “multa corpora” etc. Item, quantum ad horam, quia “diliculo” post noctem, et quantum ad circumstantiam, quia “tertia die”›. Item ‹videtur quod non fuit necesse Chris¬tum resurgere, quia perfecit omnia. Dixit: “Con¬summatum est.” Solutio: Conveniens fuit Christum resurgere propter complementum perfectionis, propter merita humiliationis et propter obiectum delec¬tationis. Argumentum non obstat, quia in car¬cere exsistens indiget primo ut redimatur, deinde ut vestiatur.› Item, ‹resurrectio fuit necessaria propter per¬fectionem naturae, propter exsecutionem iustiti¬ae, propter fruitionem gloriae et propter confor¬tationem fiduciae.› Item circa modum ‹dicendum, quod resur¬rexit coronatus, ornatus et fortificatus. Primum ibi: ‘Egredimini, filiae Sion’ etc. Et fuit corona de floribus ibi: “Flores apparuerunt in terra nostra.” Item surrexit ornatus lumine. Item surrexit armatus impassibilitate. Item fortificatus agilitate et subtilitate.› Considera, quo modo, ut Johannes Evan¬gelista scribit, quod Jesus signa et miracula fe¬cit, ut crederetur esse Filius Dei, sic ostendit se in «multis argumentis» post crucifixionem vivere, ut crederetur Filius Dei, et apostoli testes facti sunt resurrectionis, ut in Actibus Apostolorum. Nam si resurrectio capitur ex testimonio eorum, qui eum resurrexisse te¬stantur ex visu et colloquiis et comissatione etc., tunc illum esse Filium Dei, qui ‹posuit ani¬mam suam et iterum sumpsit›, nemo dubitaret. Si bene consideras, Christus per miracula ante mortem ostendit mortalem naturam unitam immortali, et post resurrectionem ostendit mor¬talem absorptam in immortali per depositionem mortalitatis. Miracula ante mortem facta sunt, ut in ma¬nifesta humanitate, quae videbatur, crederetur occulta divinitas. Argumenta post resurrectio¬nem facta sunt, ut in manifesta divinitate crede¬retur occulta humanitas. Intravit Jesus «ianuis clausis» ad discipulos, et ne crederent propterea eum non habere naturam humanam, ostendit eis se illam Cod. Vat. Lat. 1245 fol.54ra habere per ea, quae naturae conveniunt humanae: locutus est, visus est ab eis et comedit cum ipsis etc. Nemo dubitabat humanam naturam in Chri¬sto esse ante mortem, sed de divina erat dubi¬um, et illam argumentis talibus ostendit, scilicet per ‹opera, quae super hominem sunt›. Nemo dubitabat Deum immortalem, sed bene dubitabatur, an in natura divina foret oc¬cultata humana. Et ideo illam ostendit per ‹multa argumenta›, quae ita concludebant apostolis, quod testimonium in sanguine suo perhibuerunt illum resurrexisse, quem nemo hominem fuisse dubitabat etc.