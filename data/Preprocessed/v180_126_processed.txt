Cod. Vat. Lat. 1245 fol.1ra «Tu es Petrus». Matthaei 16. et in evange¬lio; cui alludit Johannes in Apocalypsi: «Vin¬centi dabo» «manna absconditum et» «calcu¬lum candidum et in calculo nomen novum scriptum, quod nemo scit, nisi qui accipit». Apocalypsis 2o. «Petrus» a petra, petra «calculus». «Vincenti dabo» «calculum». Si ‹vincit› Simon, quia confitetur illa, quae ‹nec caro nec sanguis revelare› queunt, fit «Pe¬trus». Nam datur sibi ‹calculus candidus›, a quo nominabitur. Calculare est inquirere ignotum, et hoc via rationis seu numeri. Et quia per ‹calculos› fiebat sicut hodie per certos denarios ad hoc factos, tunc unus ‹calculus› ex inquisitione peracta recipit «nomen novum», scilicet, quia sunt supra hunc mundum, quae vocatur centum vel mille. Nam colligit in se ex loco omnes numeros et sortitur nomen novum. Et «nemo scit, nisi qui accipit» id, quod ratio ostendit. Puta ratione facta datur mihi ‹calculus›, et secundum ‹calculum› recipio id, quod merui: Servivi tibi decem diebus, et pro die dabis de¬cem denarios. Facta calculatione teneris mihi centum. ‹Calculus›, quem tradis, habet in se «nomen novum», quod «nemo scit, nisi» ego, ‹qui accipio› ex ‹calculo› centum. Habet enim alius ‹calculum›, et non significat centum, sed mille. Alius habet, et significat quattuor, et ita de singulis. Et non est ‹calculus› sine novo ‹nomine›, et «nemo scit, nisi qui accipit». Unde ‹calculus› secundum locum, ubi in ta¬bula abaci recipitur, «nomen novum» rationis «accipit». Sic Christus in credentibus, sicut radius solis in piro pirum, in pomo pomum etc. Nota: Dicit «vincenti». ‹Datur› igitur ‹calculus candidus› militibus, qui ‹vicerunt›. Victoria autem est tanto maior, quanto adversarius potentior. Christus ‹vicit› ‹principem mundi› et ‹mundum›, qui dixit: ‹Confidite, quia ego vici›. Petrus vicit, quia vicit ‹carnem et sanguinem›. Paulus vicit, et omnes sancti, quia Christus prior vicit. Rece¬pit ‹calculum› et «factus est in caput anguli». Petrus vicit et factus est «fundamentum», et alii sunt «superaedificati» etc. Et nota, quo modo Christus est ‹lapis vivus› conectens parietes ‹domus›, quae construitur ‹vivis ex lapidibus›. Nam haec est theoCod. Vat. Lat. 1245 fol.1rblogia suprema, quam «Pater» ut ex evangelio patet ‹Petro›, et Petrus nobis ‹revelavit›, scilicet Christum esse «lapidem angularem». Fuit religio Judaica, quae Deum absolutum ab omni quod videtur et sentitur venerabatur, et dixerunt gentiles Judaeos adorare id, quod numquam conceperunt in sensu, imaginatione aut intellectu, et deridebant eos. Fuerunt gentiles, qui colebant Deum, prout experimento eius bonitatem et potentiam in sensibilibus experiebantur dando sibi secun¬dum hoc varia nomina secundum opera, ut Sa¬turnum, Venerem, Iunonem, etiam Pacem, Concordiam etc. nominando. Et quia Judaei non colebant Deum nisi ab¬solutum ab omni quod concipi potest, et gen¬tiles non colebant Deum, nisi ut contracte re¬lucet in rebus, Judaei deridebantur a gentili¬bus quasi fatui, qui colerent, quod ignorarent, gentiles deridebantur a Judaeis quasi fatui, quia colerent sensibile, quod est corruptibile. Venit Jesus tamquam ‹pacificator› et «me¬diator», in quo est unita natura, quam cole¬bant Judaei, scilicet Dei, et natura deificata per eos, quam colebant gentiles. Concurrunt igitur in Jesu omnia, in quibus Judaei et gentiles posuerunt culturam et fidem. Nam si Judaei naturam, ex qua omnia, coluerunt, et sine qua nihil, et gentiles na¬turam coluerunt, quam experiebantur ad vitam necessariam, sive in Saturno, sive in Venere etc., tunc Christus coli debet tam per Judaeos quam gentiles. Omnis enim ratio culturae in Christo reperi¬tur: Si Deus colendus, quia creator, Christus colendus, quia ipse est, ‹per quem facta sunt omnia›; si homo colendus est, quia in eo relu¬cent divinae operationes, Christus maxime co¬lendus est, quia in eo maxime relucent. Nam in eo ‹habitat divinitas corporaliter›, id est se¬cundum omnem perfectionem ‹longitudinis, latitudinis et profunditatis›. Unde ut Petrus in Canonica sua nos instruit de Christo ‹lapide›, qui ab omnibus sacerdoti¬bus Judaicis et gentilibus, qui sunt «aedifican¬tes» in suis religionibus, ‹reprobatus› est et persecutionem passus «factus est in caput an¬guli». Prout dixit, quod ‹quando exaltatus fo¬ret, traheret ad se omnia›, sic ex Judaeis et gentilibus ‹aedificata est ecclesia› Christi. Et haec est ‹aedificata› per primum sacerdo¬tem Petrum, qui recepit ‹revelatione Patris› confessionem, in qua est «fundamentum» huius ‹aedificii›, scilicet ‹Christum esse filium Dei vivi›, ita quod in Christo absoluta divina na¬tura assumpsit Cod. Vat. Lat. 1245 fol.1va humanam contractam in uni¬tate suppositi, sicut in homine intellectualis natura unitur sensibili. Unde si est aliqua ratio culturae Judaeorum aut gentilium, illa reperitur in Christo Jesu, ita quod, si quis est ex Judaeis, qui Christum non recipit, hic a vero cultu Judaeorum longe abest. Sic si quis ex gentilibus Christum non recipit, hic longe abest a vero cultu gentilium. Nam neque verus cultus Judaeorum exclusit Christum, neque verus cultus gentilium exclu¬sit Christum. Loquor de vero cultu. Fuit enim fallacia tam in cultu Judaeorum quam gentilium, et deceptiones leguntur et divisiones atque hae¬reses in illis sectis. Verus autem cultus gen¬tilium numquam fuit sine ratione, ut scili¬cet sibi ipsi contradiceret, ita quod crederet creaturam esse creatorem, aut creatorem non esse praeferendam creaturae, aut Deum non esse optimum, licet ipsum in operibus honora¬rent. Et si quis attendit, tunc Christus est omnis culturae verae veritas, perfectio et comple¬mentum. Nemo enim colit Deum, nisi qui cre¬dit eum optimum et ‹remuneratorem›. Ob hoc Judaei credunt simul et gentiles ab ‹immortali Deo› se posse consequi immortalitatem natu¬rae suae et resurrectionem a mortuis etc. Sed quo modo sine Christo est hoc possibile, in quo natura humana unita est immortalitati, scilicet divinae naturae? Ideo si omnium ho¬minum natura seu humanitas, quae una est, in Christo unita divinae naturae resurrexit, et omnes homines resurgent. Si autem hoc non credit Judaeus aut genti¬lis possibile, scilicet quod natura humana sit unita divinae in Christo Jesu, inanis est fides ‹increduli›. Sic si Judaeus credit se posse consequi vi¬tam aeternam, necesse est, ut credat naturam humanam posse uniri immortali, quae Deus est. ‹Solus enim Deus inhabitat immortalita¬tem›, hoc est, quod solus est illa natura, quae est immortalitas. Credit igitur, sive velit sive nolit, Christum. Non enim est aliud Christus quam unio natu¬rae nostrae cum natura immortali. Et plura de hoc dici possent, quae idem ostendunt. Et ob hoc fides Judaica implicite semper Christum continebat, quem Christum seu Mes¬siam futurum videbant ‹prophetae› sive ‹vi¬dentes›. Nos autem scimus ipsum venisse, quia «opera» sua ipsum patefecerunt, scilicet illa «opera», quae solum per Christum fieri pos¬sunt. Nam ‹videntes› ‹prophetae›, qui praevi¬derunt ipsum Cod. Vat. Lat. 1245 fol.1vb futurum, declararunt, quibus signis cognosceretur. Et ita in illis repertus est. ‹Imperabat enim mari, ventis›, ‹febri›, ‹mor¬tuis› etc. ‹tamquam potestatem habens› divi¬nam etc. Unde virtus illa divina, quae «appa¬ruit» in operibus Christi, se ipsam ostendit mundo. Inter quae hoc unum maxime atten¬dendum, quia «pauperes» et indoctos piscato¬res fecit summos evangelistas. Fuit igitur ‹lux illuminans› et pellens omnem ignorantiam. Duo autem sunt, per quae sapientia magi¬stri pellit ignorantiam ab intellectu discipuli, scilicet verbum et veritas. Instruit per verbum, et in verbo veritas pascit intellectum. Ob hoc fuit Christus Verbum et Veritas, Verbum Crea¬toris et Veritas omnium scibilium. Verbum Creatoris seu Patris solum est pot¬ens momentanee transmutare penitus ignoran¬tem in penitus doctum. Et non caperetur ver¬bum in intellectu, nisi foret veritas. Nam quidquid intellectus appetit, veritas est. Et si pascitur fallacia, non tamen nisi sub specie veritatis. Unde veritas est vita intellectus. Est igitur Verbum, «Veritas et Vita» ille, qui de Petro piscatore fecit summum theolo¬gum, quem sanctus Dionysius dicit ‹ipsam summitatem omnium theologorum›. Est enim Christus «manna absconditum». Venit enim de caelo manna uti Christus, et habet in se suavitatem sive suavem pascen¬tiam intellectus circa suam humanitatem et di¬vinitatem indignis absconditam. Quam si quis degustaret, ille diceret ad alios: «Gustate et vi¬dete, quoniam suavis est Dominus! Beatus vir, qui sperat in eo». Hanc dulcedinem degustavit Petrus, qui in Canonica sua aperit secundo capitulo, quod Christus non potest degustari nisi ‹deposita omni malitia, dolo et simulatione, invidia et detractione›. Nam, ut de se patet, illa omnia sunt contraria Veritati. Unde oportet evacuare omnia de anima, quae contrariantur Veritati, et tunc evacuatur omnis animalitas et quod ‹ex terreno Adam contraximus›. Et erimus ‹quasi modo geniti infantes, ra¬tionabiles sine dolo›, et ‹concupiscimus lac› il¬lud veritatis, si saltem ipsum ‹degustavimus›, quoniam, ‹si degustavimus›, ut ipse ait, reperi¬mus, «quoniam dulcis» est «Dominus». Quare hanc dulcedinem non possumus nisi semper ‹concupiscere›. Cod. Vat. Lat. 1245 fol.2ra Et ita ‹accedimus ad› «lapidem vivum ab hominibus quidem reprobatum», scilicet ab il¬lis, quia ex ‹carne et sanguine› sunt, sed ‹a Deo electum et honorificatum›. Et tunc ‹nos ipsi tamquam lapides vivi superaedificabimur in domos spiritales›, in «sacerdotium sanctum, offerre spiritales hostias, acceptabiles Deo per Jesum Christum». Subiungit Petrus: «Propter quod continet» «Scriptura: Ecce ponam in Sion lapidem sum¬mum angularem, electum pretiosum, et qui crediderit in eum, non confundetur». ‹Vobis autem› «honor credentibus; non credentibus autem lapis, quem reprobaverunt aedificantes, hic factus est in caput anguli et lapis offensio¬nis et petra scandali» his «qui offendunt Verbo nec credunt, in quo et positi sunt» etc. Vide, quam admirabilis est iste theologus, qui nobis aperit virtutes illius ‹lapidis, qui Christus est›! Nam quamcumque virtutem vo¬lueris habere ‹lapidem›, illam habet, ‹si credi¬deris›. Et ‹si credideris, non confunderis›. Et non est virtus, quae appeti possit per intellec¬tum extra hunc lapidem. Quidquid impendis ei, recipies: Si amorem, amorem; si honorem honorem; si misericordiam, misericordiam; si pietatem, pietatem. Sic si offendis, offende¬ris; si maledicis, malediceris; si inhonoras, in¬honorareris; si accusas, accusaberis; si spernis, sperneris; si iudicas, iudicaberis; et sic de aliis. Nam ‹lapis› est ‹vivus› et est «Veritas». Hinc eo modo vera fit reflexio, quo modo aut accedis aut impingis, sicut exposcit veritas. Est enim ‹lapis candidus› specularis, quia «spe¬culum sine macula» et ‹vivus›. Hinc prout tu te ei repraesentas, sic tibi respondet. Sicut, si sensibile speculum foret rectum et vivum, tunc eo modo te respiceret, quo modo tu te eidem repraesentares. Sic ‹diligentes diligit›, et ‹misericordes mi¬sericordiam consequuntur›. ‹Quidquid das, da¬bitur tibi› et ‹accipis retributionem centu¬plam›, quia in ‹possessione› seu ‹regno vitae› fit retributio. Id, quod tu das alicui indigenti propter ipsum, sibi das. ‹Quidquid enim feceritis minimo eius propter ipsum, ei faci¬tis›. Quidquid facitis filio regis propter re¬gem, regi facitis. Immo quidquid cani regis fa¬citis propter regem, regi facitis. Sed rex non retribuet nisi ut rex secundum regnum suum; Cod. Vat. Lat. 1245 fol.2rb ita Deus, «rex regum» secundum regnum suum, quod est regnum ‹veritatis› et perpetuae ‹vitae›. Adhuc circa lapidem illum plura occurrunt dulcissime speculanda. Nam virtus inest lapidibus. Alius enim lapis reddit hominem omnibus amorosum, alius vic¬toriosum, alius sanum custodit, alius «pellit» morbum, alius ‹phantasma›, alius spiritum ma¬lignum, alius dirigit nautas per viam ad inten¬tum, et sunt indicibiles virtutes lapidis. Reperiuntur in lapidibus virtutes caeli, ima¬gines herbarum, arborum, hominum, piscium, leonum et ceterorum animalium cum mirabi¬lissimis virtutibus. Unde valor lapidum pretio¬sorum excedit valorem auri in infinitum. Par¬vus diamas multum valet auri. Considera igitur, quo modo in pretioso la¬pide est materia, quae est dura et difficulter resolubilis, tactui grata et transparentia lucida varie terminata. Et terminus est color oculo gratissimus. Deinde est vis in lapide, quae est ‹super omnem sensum›, quam ex operibus experimur. Considera igitur, si foret ‹calculus› parvus candidus seu lucidus, qui haberet in se compli¬cite omnem omnium lapidum pretiosorum vir¬tutem, ille certe ‹calculus›, quamdiu virtus eius non foret cognita, pro nihilo haberetur et quasi «petra scandali» sperneretur. Sed si quis crederet alicui magno et doctissimo magistro, qui ostenderet ‹calculum› et annuntiaret virtu¬tem eius, ille postquam crederet, reperiret ita esse. Talis poneret lapidem illum super omnes lapides «in Sion». Sic dicitur Christus per similitudinem ‹lapis, qui reprobatus› «factus est in caput anguli». Ille autem, qui ostendit primo ‹calculum›, fuit Johannes Baptista (Joh.3o). Et ostendit ip¬sum ex revelatione Patris et ostendit ipsum ut sacerdos maximus et completio sacerdotii Ve¬teris Testamenti. Ille, qui ostendit ipsum post hoc, fuit Petrus, sacerdos ex revelatione Patris, in quo est complicatio sacerdotii Novi Testa¬menti, ut ex evangelio hodierno. Unde attende, quod sicut lapis candidus ex purissimis guttulis elementaribus in terra vir¬tute caelesti coagulatur ita, quod lapis pretio¬sus incomparabiliter excedit matrem et non habet alium patrem quam virtutem caelestem, sic Christus ex purissimis guttulis virginis glo¬riosae compactus virtute Altissimi exsistit. Et habet ‹calculus› Cod. Vat. Lat. 1245 fol.2va ille materiam ex terra virgi¬nea, ‹candorem› seu animam lucidam seu ra¬tionalem, quia lux ratio, de caelo lucidissimo. Caelum lucidissimum est sapientia seu ratio aeterna, ‹per quam omnia facta›. Nihil enim enim est, cuius ratio, ut esset, non exsistit. Ha¬bet virtutem, quia candor ille animae ratio¬nalis est in luce originis suae, et ita supposi¬tatur in virtute, quae est causa omnis virtutis, et ita est virtus divina. Et sic habes corpus, animam et deitatem optime figurari in ‹calculo›. Unde non est hic ‹calculus› nominabilis, quia omnium lapidum nominibus nominari de¬beret secundum virtutem eius, quae est om¬nium virtutum complicatio. Sed, ‹qui accipit eum›, reperit in eo lapide ‹nomen scriptum›, sed non est illud alteri communicabile. Sicut Paulus, quando ‹in tertium caelum raptus› ‹ac¬cepit calculum›: bene ‹scivit› Paulus, quod re¬cepit. Non potuit hoc fieri, nisi repperisset ‹no¬men eius inscriptum› in eo, quod recepit. Nomen enim est omnibus rebus inscriptum, et quicumque intellectualiter ‹accipit› quam¬cumque rem, ille reperit nomen eius in re, quia ‹nomen est notitia›. Intellectus si ‹acce¬pit›, cognoscit seu intelligit. Simul igitur cum re recipit ‹nomen›; alias non ‹accipit›, nisi si¬mul nomen videat in re, quam ‹accipit›. ‹Ac¬cepit› igitur Paulus ‹calculum› et vidit ‹no¬men›, sed non potuit revelare, quia non est possibile, quod reveletur nisi ‹recipienti calcu¬lum›. Ac si aliquem fructum incognitum prius degustasset Paulus, cuius sapor omnem sapo¬rem complicaret, non posset Paulus tibi sapo¬rem, quem degustasset, revelare per omne ‹no¬men› tibi cognitum, quia nullum ipsum nomi¬naret. Sed postquam degustasses fructum il¬lum, tu reperires in gustu ‹nomen› non dici¬bile aliis. Sic Johannes in Apocalypsi «manna abscon¬ditum» vidit cum ‹calculo candido dari vin¬centi›. Et nota, quod Judaei ‹nesciverunt, quid es¬set manna›, nec alter alteri dicere potuit sapo¬rem eius. Hinc nominarunt «man hu», hoc est: «Quid est hoc?». Omnem enim saporem in uno sapore complicatum repperierunt, et secun¬dum desideria cuiusque reperiebatur sapor. Sic Christus, qua fide capitur, ea satiat; et quisque experitur ‹secundum mensuram fidei› se asse¬qui desideria in Christo Jesu Domino nostro semper benedicto.