15vb lin.16 «Imperavit febri et dimisit illam» Quoniam «omnis Christi actio nostra est in¬structio», cum ipse sit ‹magister et Dominus›, «via et veritas» atque ‹ostium, per quod, si quis introierit, salvabitur et ingrediendo et egredien¬do pascua inveniet›, est tamen singularius ad ea, quae Christus ut legatus seu missus a Patre ac angelus et apostolus fecit per eos, attendendum, qui similem legationem susceperunt. Inter eos autem apostolorum successores at¬tendere habet apostolicus pontifex tamquam apostolorum apostolus, ut sic ipse Christi supre¬mus vicarius extitit sic et Christi primus imitator ac principis apostolorum Petri verbo et opere verus successor, ut scilicet ipse super omnes ‹quaerat et salvum faciat›. Reperitur enim, ut Lucas nobis in hodierno describit evangelio, Christus noster synagogam exivisse in domo Simonis Petri, quae est domus Petro commissa, in qua ipse est caput. Ob hoc a Christo Petros quasi «bet ros», id est domus ca¬put, dictus. In qua quidem domo reperitur socrus Petri infirma, quae Christo stante et febri imperante sanatur Petro cum aliis roga<n>te. Nam non incongrue haec mulier ecclesia ali¬qua in universali Petri ecclesia comprehensa in¬tellegi potest, quae ex morum intemperantia fe¬briliter torquetur, quam, quia in domo Simonis suam infirmitatem confitentis medicus noster Christus reperit, Petro cum aliis rogante Christus liberavit. Nam non sanat Petrus neque qui secum sunt sed rogant et exaudiuntur. Ille autem est Sal¬vator, qui ‹potestatem habet› 16ra imperandi febri. Unde cum haec excellentissimae dignitatis Magdeburgensis provincia quasi plurimum Petro constricta uti socrus in domo Petri magnis febri¬bus decumbat, non quidem lepra aut alio morbo incurabili sed febribus facile ad pristinam sani¬tatem reducibilibus, maxime cum pastor eius praecipuus vigilanter eius curae insistat, iussit pontifex noster apostolicus, ut advocatis mem¬bris secum Christus rogetur, qui paratus stat ad succursum, ut ecclesia ista per Christi divinum imperium ab omni febrili discrasia reformetur. Haec est causa adventus mei, ut in me vestro sacro conventui intersit Petrus pro hac cura vo¬biscum a Christo impetranda Jesu stante super istam ecclesiam respiciente ad omnem curam se ultro offerente. Docemur autem, quod, nisi curari velit eccle¬sia, ut Christo uti ante infirmitatem ministret, sanitatem non posse impetrari. In qua re est no¬stra diligens consideratio adhibenda, ut videa¬mus, quale fuit huius ecclesiae ministerium ante infirmitatem tam in capite quam in membris et quantum cecidimus amodo, ut morbo per casum cognito sciamus, quid petere debeamus, ut exau¬diamur. Scimus autem non fore possibile ex corrupto fonte fluvium incorruptum posse exoriri etc. Ob hoc quoniam nos seniores et Dei sacerdotes su¬mus quasi fontes, nemo haesitat a nobis omnem morbum initiatum. Ibi igitur esse debet omne studium curae, ubi est omnis curae necessitas.