238vb «Non sumus ancillae filii, sed liberae; qua libertate Christus nos liberavit.» Hodie festum est cuiusdam laetitiae et voca¬tur dominica «Laetare», vocatur dominica «in ro¬sis», vocatur dominica «in panibus». Causas scitis. PRIMUS ARTICULUS DE NOMINE «LAETARE» Bene possumus a laetitia dominicam nominare, quia Apostolus nobis illa exprimit in epistula mis¬sae, quae sunt gaudiosa. Dicit enim: «Laetare ste¬rilis», nam «mater nostra» est, in qua sterilitas est fecunditas, sicut in Maria virginitas fuit fecunditas, quia edidit benedictionem omnium gentium. Fides enim, quae haec fecit in Maria, illa est sterilis. In intellectu quaedam est fecunditas fontalis; nam generat flumina rationum, quibus suam si¬militudinem intellectualem communicat. Relucet enim eius fecunditas in rationibus, quae in tanto sunt pulchrae et bonae in quanto intellectus in ipsis relucet. Fides autem sterilis est, quia nullas habet filias seu rationes, et quanto plures haberet rationes, tanto ipsa minor foret. Sic fides est sterilis; sed dum ipsam recte consideramus, 239ra illa sterilitas est fecunditas. Hoc patet in Abraham et Sara, ubi fide promissionis, qui alias nasci non potuit, per naturam natus est Isaac, et in illo semine fons fuit benedictionis, et postea in Iacob. Affirmat enim Apostolus ad Romanos non tantum filios Sarae, sed et Re¬beccae fuisse filios promissionis. Sic patet etiam in Zacharia et Elisabeth, demum ultimo perfec¬tissime in virgine Maria, ubi fides nobis dedit Christum. Et nota cur Scriptura dicit Christum in ulti¬mo tempore ac in plenitudine venisse temporis. Nam ista fidei fecunditas in virgine Maria ad supremum et ultimum gradum pervenit, post quem non est alius qui tantae est perfectionis, quod in se complicat omnem fidei fecunditatem; est enim forma et exemplar; quo modo fides regenerat et filium hominis in tantum elevat et¬iam usque in formam Dei, in quantum credere potest. Fides in Abraham terminabatur in generatio¬ne sterilis, quae sibi filium peperit promissum a Deo, cui credidit. Fides in virgine Maria termi¬nabatur in generatione Filii Dei, cui ipsa credidit. Ecce quam fecunda est sterilis illa mater fidei, de cuius fecunditate omnes filii Israel processerunt et procedunt, qui hic et in futuro Deum vident, hic ‹in aenigmate, ibi facietenus›. Notabis autem bene, quomodo in sterilitate fidei est maior fecunditas; nam uti medici dicunt, qui empirici nominantur, tunc quaedam herbae faciunt mirandas curas. Et hoc experimur ve¬rum, ut quod scammonea purgat choleram. Nul¬la tamen ratio de hoc reddi potest, quoniam pro¬cedit effectus ex occulta et specifica proprietate, et credens auctoritati eius, qui expertus est, re¬perit hoc verum, licet nulla ratio hoc persuadeat. Et de illis medicinis nos experimur maiores et infallibiliores effectus quam ubi physici per ra¬tionem investigantem medelam componunt. Fides igitur, quod verbum Dei incarnatum curet omnem animae languorem et faciat ipsam renovare suam iuventutem, quae est eius innocen¬tia et in illa ipsam semper conservet, est ut experta medela, quae a proprietate specifica hoc habet. Et si quis credit hoc verum, ille per experientiam se reperiet felicem. Hoc reperire est videre, quae est maior certitudo quam ratiocinari. Ita patet quod maior est fecun239rbditas in ste¬rilitate fidei, quam sequitur visio, quam in eo quod multis rationibus fecundum asseritur. Ex¬perientia autem docuit in filiis promissionis, quoniam fides operata est effectum. Diligentissime nota quomodo promissio est verbum Dei. «Deus verax» et fidelis est. Unde qui habet verbum promissionis eius, certus est. Hoc verbum salvat <eum>, qui Christo credit, qui est promissio. Et verbum assequetur filiationem Dei, quia illa est promissa credentibus, et filiatio est promissio. Attende differentiam inter fidem Sarae et fi¬dem Mariae; nam quod anus credat ex voluptate carnis adhuc ex gratia Dei posse ex sene viro concipere, non habet comparationem ad fidem virginis, quae credidit, quod sine virili semine posset concipere ex dono Spiritus Sancti filium altissimi. Semen illud promissum quantae fuerit fecunditatis in sterili Sara, patet quia – ut dixit propheta et Paulus allegat in epistula – multo plures procreati ex sterili. Semen enim benedic¬tum in fontem magis vivum et fecundum con¬versum est ob gratiam promissionis quam in fe¬cunda Hagar ancilla; filii enim Isaac creverunt in numerum innumerabilem. Sic fecunditas spirita¬lis figurata in sterili est innumerabilis. Dicit enim Iohannes Apocalypsi, quomodo vidit multitudi¬nem, quam dinumerare nemo potest, quae tribus Israel sequebatur in visione. Et attende secundum Glossulam auream ad Romanos super passu illo quomodo Abra¬ham contra spem credidit et iustificatus est, quod sicut Abraham iustificatus est, quia credidit in suo semine Christum venturum secundum carnem, ita et nos iustificamur, qui credimus eum venisse et Deum ipsum a mortuis resusci¬tasse. Unde ex iustificatione fidei non haesita¬mus de resurrectione et glorificatione. Intelligo igitur quod nos, qui non sumus ex Hagar ancilla – qui enim ex ancilla nascitur, ser¬vus est; partus sequitur ventrem –, sumus ex li¬bera sterili Sara, scilicet matre nostra, per quam sumus filii promissionis quae est fides. Et sic non sumus fratres Ismaelis, qui in servitute et secundum carnem et via naturae natus est, quia non obligamur ad servitutem illam Veteris Testa¬menti, scilicet circumcisionem et caerimonialia 239va et legem factorum. Sumus enim fratres Isaac liberi secundum promissionem et ex fide nati. Unde, quia promissio facta patri fidei Abra¬hae terminabatur in Christo, qui sibi promissus fuit, scilicet quod ex suo semine veniret, patet quomodo promissio fidei circa Christum non subsistit, quin possit esse maior, sed in Christo completur, quo nihil maius cogitari potest. Sic nota quod Abraham hoc credens in Chri¬sto est iustificatus, nam fides sua usque in Chri¬stum ascendit. Omnis igitur iustificatio fidei in Christo perficitur. Qui igitur putat se iustitiam assequi posse ex fide quae non capit Christum, errat. Unde recte dicitur in evangelio Christum filium Abrahae, quia est filius semini suo pro¬missus. Et Christus similiter nobis fidelibus pro¬mittitur, scilicet quod in semine fidei in spiritu nostro nasci debeat spiritaliter. Tunc enim in no¬bis nascitur, quando vita sua in nobis est abs¬condita. Sicut enim in fide Abrahae Christus se¬cundum carnem fuit in semine eius, ita per fi¬dem fuit in spiritu Abrahae Christus spiritaliter. Nihil enim desideravit Abraham nisi Christum in spiritu. Igitur eius futurus Christus secundum carnem fuit actu in conceptu et spiritu. Ideo iu¬stus fuit, quia in eo iustitia Dei. Christus est iustitia vera omnem iustum iu¬stificans. Ita in omni fideli, qui ex fide iustifica¬tur, necesse est quod sit Christus qui solus est iustificatio iustorum. Quae iustificatio tunc con¬cipitur, quando attenditur meritum passionis, per quam oboediens Patri meruit aeternam vitam pro omnibus, qui ipsum in fide capiunt; quos quia sibi credunt, facit participes meriti iustificantis om¬nem, qui iustificatur. Ipse igitur est liberator, qui «filios Dei» et promissionis liberat ab omni servitu¬te principis tenebrarum et mortis. Attende bene quomodo ‹Abraham habuit du¬os filios: unus secundum carnem natus est, alius secundum repromissionem›, unus per naturam, alius per gratiam fidei; ille qui secundum repro¬missionem de se propagavit populum Israeliti¬cum, scilicet qui vidit Deum. Unde omnes qui ad videndum Deum perveniunt, sunt filii Abra¬hae secundum repromissionem. Et quia repro¬missio fuit impleta in Christo, qui fuit in omni¬bus filiis repromissionis repromissus – omnes enim ex Christo qui in ipsis repromissus erat, nomen habebant repro239vbmissionis, Christus au¬tem ipsa est repromissio –, ideo filii Abrahae, in quibus Christus est per fidem, illi sunt veri filii repromissionis, qui non secundum carnem, sed per fidem sunt nati. Corpus igitur Christi mysticum est repromis¬sio, scilicet semen, in quo benedicentur omnes tribus terrae. Sic patet quod solum Christiani sunt filii Abrahae secundum repromissionem, quibus convenit verum nomen Israel et Ierusa¬lem quae de sursum est, scilicet visionis Dei et pacis. Alii omnes filii dicuntur filii Abrahae seu patris multarum gentium secundum carnem, qui ad ea quae spiritus Dei sunt, non perveniunt. Nota Apostolum qui dicit, quod ‹Ierusalem, quae de sursum est, est mater nostra›, scilicet Christianorum. Et est mater illa fides in praesen¬ti aenigmatica visio et in futuro facialis visio, et est de sursum fides, quia est gratia Dei. Haec de primo articulo sufficiant. SECUNDUS ARTICULUS DE NOMINE «ROSA» Secundus articulus de rosa: Sciendum quod ecclesia Romana per rosam, quam papa honore portat et dat nobiliori, nobis laetitiam exprimit spiritalem. Nam rosa in rosario a principio plan¬tationis latitabat et vernali tempore venit in visi¬bilem mundum, non alia quam quae erat in po¬tentia, sed aliter, quia intellectualis induit for¬mam visibilem, quando per intellectum videtur, qui in semine vidit arborem et in arbore fructum et generaliter in potentia actum et in praesenti futurum. Unde rosa quae venit de potentia ad actum, scilicet quando est visibilis, tunc quiescit rosarius, et sic rosa est finis plantationis rosarii. In rosa ipsa sunt duo, scilicet pulchritudo et odor. Pulchritudo pascit oculos, odor olfactum. Unde datur nobis in rosa intelligi, quomodo est quaedam pulchritudo spiritalis pascens oculum mentis, scilicet intellectum, et odor spiritalis pa¬scens olfactum mentis, scilicet voluntatem seu affectum. Et pulchritudo illa spiritalis est obiectum, quod facit spiritum intellectualem attente adhae¬rere ei, et continuo influit sui ipsius similitudi¬nem, ut assimilet sibi potentiam. Nos videmus quomodo pulchritudo in rebus convertit oculos ad se et alligat quodammodo immobiliter sibi videntem, ut non possit abire. Ecce quantum placet pulchritudo innocenti¬ae, 240ra pulchritudo vitae, pulchritudo fortitudinis, pulchritudo honestatis, pulchritudo gloriae, pul¬chritudo honoris, pulchritudo ordinis, pulchritu¬do morum, pulchritudo virtutis, et ita de omni¬bus. Et cum illa omnia sint pulchra pulchritudi¬ne, quantum tunc placere potest pulchritudo ipsa vera, quae nihil habet permixtionis impuri et imperfecti. Nemo exprimere potest hoc. Ille facile intelligit, qui advertit quomodo cosmos ornatus seu pulchrum sensibile quod habet mul¬tam mixturam impuritatis et imperfectionis pla¬cet. Nullum enim pulchrum in hoc mundo habet omnem possibilem pulchritudinem; ideo est im¬perfectum. Sed ineffabilis pulchritudo fons om¬nis pulchri in se omnem habet pulchritudinem perfectione aeterna et infinita. Secundo in hoc mundo nihil est, quod sit similis pascentiae spiritus quam «odor bonus», qui est invisibilis spiratio et ideo spiritualior omnibus nutrientibus. Odor autem nutrit, quia quosdam ex odore in India nutriri et vivere scribitur. Odor igitur qui nos tantum delectat, attrahere ipsum nos sollicitat, et attractus iucun¬ditatem in spiritu naturali generat; confortat enim naturam permaxime. Unde odor ille qui spiritum rationalem pascit in iucunditate, est suavis, purus, verus et impermixtus atque ipsa suavitas. Recte spiritus noster seu mens in pulchritu¬dine et suavitate Dei felicitatur. Deus est ipsa bonitas. Unde in bonitate pul¬chritudinis, quae sibi mentem unit, et in bonitate suavitatis, quae per mentem attrahitur, vivet mens in perpetua iucunditate. Medium autem coincidentiae, ubi coincidit pulchritudo et suavi¬tas vitae intellectualis, est ‹verbum Dei caro fac¬tum›. Per ipsum enim homo felix unitur Deo, qui est ipsa pulchritudo, et per ipsum pascitur homo felix suavitate divina. Unde cum haec rosa sit ut humanitas Christi, in qua est ipsa pulchritudo et suavitas divina, et cum humanitas Christi non sit corruptibilis am¬plius, quia glorificata et ita a morte et corruptio¬ne totaliter separata, ideo papa rosam auream defert, scilicet incorruptibilem et pretiosissimam, ut de rosa corruptibili elevemur ad illam incor¬ruptibilem et de visibili ad aeternam et invisibi¬lem, quae praestat vitam immortalem et est pa¬radisus deliciarum mentis 240rb nostrae. Apponitur igitur crisma in rosa, ut Christum designet, et additur balsamus propter odorem suavissimum, quem aurum non habet, licet bene figuram rosae. Dicebat Paulus: «Christi bonus odor sumus», nam qui verbum Dei portant, Christum portant et evangelizando odorem spargunt. Qui si ut Christus vivunt, eius odor sunt, qui enim hunc odorem sequitur, ad hanc rosam perveniet. Ista sic prout Deus dedit ad augmentum lae¬titiae nostrae dicta sint. Qui causam rosae melius scire cupit, legere poterit Rationale divino¬rum et alia scripta doctorum. TERTIUS ARTICULUS DE NOMINE «IN PANIBUS» Est tertius articulus circa nomen tertium do¬minicae, scilicet «in panibus», quia evangelium de panibus loquitur. Consideremus igitur quomodo verbum Dei, quod praedicavit populo de vita aeterna, voluit et¬iam simplicem populum informare, quod ille, cui Deus miseretur et disponit dare regnum vitae ae¬ternae, ille potest dare pastum vivificantem, sicut dedit hic famelicis ex virtute Dei pastum, quando plus abundavit quam ad pascendum recepit. Laeta est haec festivitas, quia, si per ieiunium a vitiis famelici sumus, in spiritu desiderii reperi¬mus hic, quis est qui potest pascere et misericors est, ita ut neminem sinat in via deficere, quanto magis in patria abundantiae verbum Dei pascit. In hoc nostro evangelio habemus ex ordine, quomodo verbum Dei pascit primo «per audi¬tum», deinde per gustum. Habuimus supra, quomodo pascit per visum et olfactum. In his quattuor sensibus quattuor gradus tactus spirita¬lis hauriamus. Omnis sensus tactus quidam est. Pascitur intellectualis natura verbo Dei, scilicet auctoritate, pascitur sapiditate. Quomodo autem spiritus qui sic pasci debet, se habere debeat ad nos, nunc spectat conside¬rare; nam credulas aures apertas et spiritum au¬ditivum fortem et clarum habere debet interior homo noster, ut capiat verbum. Unde cum ver¬bum Dei sit panis intellectualis, attendere debe¬mus ad condicionem panis. Scriptura sacra est panis, et qui de pane debet nutrimentum elicere, oportet ut comminuat, molet et humectet humido suo panis siccitatem, ut sic transglutiat et nutriatur. Scriptura multum debet frangi et quasi dentibus molari, et vocatur scrutatio; ait enim salvator: «Scrutamini» et ce¬tera. 240va Elicitur autem nutrimentum vitale, si per¬venitur ad eius centrum; nam profundius eius est Christus qui «vivus panis». Et attende quomodo necesse est quod pa¬scendus immittat humidum salviale in commi¬nutum panem, si debet panis sibi nutrimentum praestare. Hoc humidum est humilitas fidei. De¬inde traicitur in stomachum memoriae verbum et ibi calore caritatis decoquitur. Deinde sepa¬ratur spiritale, quod convenit spiritui, a sensibili seu littera, et fit haec separatio per venas me¬seraitas valde subtiles, et sunt sensus spiritales, et in hepate fit distributio ad omnia membra seu omnes vires animae. Haec omnia fiunt per se sine nostra attentio¬ne, si saltem nos sani fuerimus, ita quod anima nostra habuerit sensus sanos et instrumenta seu organa spiritalia sana. Si caret dentibus aut sunt stupidi vel infirmi ad masticandum, si os siccum, si lingua infecta, si stomachus debilis, si hepar infectum, non nutriet verbum spiritum. Verbum Dei dat panem salutarem, sed mali¬gnus dat panem mortis. Verbum Dei dat panem naturae; Genesis <3o>: «In sudore vultus tui» et ce¬tera; Ecclesiastici <33o>: «Cibaria et virga et onus asino; panis et disciplina et opus servo.» Per asi¬num et servum intelligitur corpus, per cibaria et panem cibus naturae et necessitas sustentationis, per alia exercitium operationis et affectio mortifi¬cationis. Vide in distinctionibus Mauritii de pane. Ita quidem attente considerandum quomodo Christus ministrat panem vitae. Christus, ut saepissime dictum est, virtus concipiatur. Per¬suasio igitur quae ducit de concupiscentiis carnis et ad immortalium virtutum dilectionem, est ministratio panis vitae spiritus intellectualis, quem verbum Dei ministrat, et distribuit unum panem in mille famelicos, quia ‹in omnibus una fides, unus spiritus, unum baptisma›, qui sicut una iustitia sunt iusti et per unam iustitiam vo¬cati de iniustitia ad iustitiam, sicut per unum ca¬lorem de frigiditate in caliditatem, sic omnes iu¬sti sunt unius iustitiae corpus, cuius iustitia est forma seu vita. Sic de veritate et vita; nam una est vita divina quae omnes spiritus iustorum vi¬vificat, et sunt corpus unum vivum una vita di¬vina quae est verbum Dei seu Christus. Satis sic ista tetigisse, ut ea 240vb quae Iohannis 6o sequuntur de pane vivo vivificante, omnes su¬mentes melius intelligantur.