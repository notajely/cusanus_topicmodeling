11rb «Magna est fides tua. Fiat tibi, sicut vis». Ex evangelio notandum, quo modo [est] ex¬eundum est ‹de suis finibus› ad petendum salva¬tionem, quia «non est, qui faciat bonum, non est usque ad unum»; et «omnes inutiles». Item per mulierem intellege animam docilem. Per filiam intellege vitam sensibilem, quae ve¬xatur a daemonio, quia subest principi tenebra¬rum. Et est filia in homine; quia habet vitam ab anima rationali, et quia anima rationalis videt fi¬liam temptari et vexari a daemonio et mille ar¬tifici<is> et non potest hanc vexationem impe¬dire, quia principatus fortis est, quem suppri¬mere nequit ex sua virtute, exit a finibus suis; hoc est, exit fines virtutis suae intellectualis; et quaerit, quo modo liberari possit filia. Et ad vir¬tutem, quae exsuperat omnem intellectum, re¬currit; et quia illam credidit esse in Jesu, a quo audivit virtutem universaliter curativam exire, ad eum ducitur fide. Unde regio, ubi Jesus tamquam Salvator repe¬ritur, non est de hoc mundo, ut ipse ait: «Re¬gnum meum non est de hoc mundo»; sed opor¬tet exire hunc mundum suae virtutis animam et quaerere Christum in suo mundo. Et hoc non potest nisi fide fieri. Quando igitur anima concipit per fidem Je¬sum esse Salva11vatorem, tunc non potest spem ac¬cedendi ipsum habere nisi intra humanitatem, non extra naturam nostram, in qua quietamur. Nam ‹cuncta, quae Deus facit, erant valde bona›. Quare quodlibet in sua specie quietatur. Quaerit igitur homo salutem intra suam spe¬ciem. Quare in natura specifica humana est regio una quaerentium salutem et alia salutis, ad quam non potest quaerens pervenire nisi per fidem. Unde anima mulieris turbata, per fidem mota, pervenit usque ad locum, ubi fuit Jesus homo, quem credidit supra hominem Salvatorem. Et ex ardenti motu fidei atque spe assequendi a Salva¬tore salvationem clamavit: ‹Domine, miserere› etc.; quasi diceret: Cum sis Salvator, non habeo opus, nisi ut miserearis mei. Nam si sic, tunc cessavit infirmitas. Non est enim misericordia Salvatoris nisi salvatio. Sicuti enim compassio hominis volentis et non potentis ex misericordia oritur, ita salvatio ex misericordia volentis et po¬tentis. Sed non exaudit Salvator, quia non est adhuc capacitas in petente. Nam necesse est, quod ani¬ma, quae debet vincere principem tenebrarum, sit armata Spiritu Christi, qui solum vicit eum. Unde, cum solus ille spiritus sit, cui omnes spiritus mali cedunt, tunc necesse est, quod spi¬ritus noster induat fortitudinem spiritus Christi, si debet vincere daemonium. Et quia ‹non om¬nis, qui clamat «Domine, Domine», intravit in illum spiritum›, ideo adhuc est incapax illius vir¬tutis. Inflammatur magis usque ad importunita¬tem. Sed adhuc non impetrat; sed aliena repu¬tatur, etiamsi grati intercedant. Accedit «et adorat eum». In hoc, quod adorat eum, ostendit humiliationem, quia Salvatorem, quem hominem vidit, tamquam Deum adorat. Unde fides crevit; nam credidit eum omnem salvationem praestare debere, quem ut Deum adoravit. Et dixit: «Domine, adiuva me!»; quasi diceret: Peto misericordiam ab homine piissimo et adiutorium a Deo potentissimo. Sed adhuc incapax erat. Quare aiebat Jesus: «Non est bonum» etc. Unde, quia fatebatur se non esse dignam in comparatione ad eos filios, qui de domo Israel fuerunt, cum illi sint peculiarius Deo confoederati etc., nec movebatur, quando dicebat 11vb Jesus eam canem; sed adhuc se minorem et minus dignam existimabat ad «panem filiorum» volens conten¬tari, ut ‹catellus de micis› etc., tunc erat capax. Respexit igitur Jesus fidem illam esse ma¬gnam, quae eam sic humilem effecit. Et dixit: «O mulier» etc.