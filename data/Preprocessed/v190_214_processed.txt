133rb «Ecce, positus est hic in ruinam et resur¬rectionem multorum in Israel et in signum, cui contradicetur.» Ex evangelio. Quia hodie agitur festum Innocentum, primum dubium est, quo modo se habeat veritas rei gestae. Nam legitur in libro 133va Sa¬turnaliorum Macrobii Augustum dixisse, quod potius vellet esse porcus Herodis quam eius filius. Hoc dixit, quando audivit eum non comedere carnes porcinas et interfecisse a bimatu et infra pueros et suo filio non pe¬percisse. Non igitur videtur Christum quaesivisse, sed sanitatem per lotionem cum sanguine puerorum. Si Christum quaesivis¬set modo natum, pepercisset pueris duorum annorum et suo filio. Est etiam dubium, quo modo sint sancti martyres, si propter sanitatem Herodis sunt mortui. Respondeo non esse dubium ex machi¬natione diaboli omnia contigisse, ut Christus moreretur. Ideo immisit in Herodem infir¬mitatem illam et suadebat per medicos cu¬ram aliter quam cum sanguine innocentum impossibilem, ut sic inter interficiendos mo¬reretur Iesus, quem natum scivit diabolus, sed quis foret, ignoravit. Sic admonitus Io¬seph fugit cum matre et filio in Aegyptum, ut evaderet persecutionem diaboli per me¬dium Herodis. Unde oportet, quod tunc textus intelli¬gatur Herodem iratum, quando vidit se a magis delusum, et statim ex praxi diabolica fecit interfici pueros a bimatu, ut scilicet per¬tingeret persecutio ad Iesum, licet fieret sub colore sanitatis recuperandae. Et sic in¬nocentes, licet propter Herodem mori vide¬bantur, principaliter tamen ex machinatione maligni propter Christum mortui sunt. Unde, ut occultaretur haec persecutio Chri¬sti, malignus filium Herodis et duorum an¬norum pueros non exclusit. Martyres igitur sunt innocentes, quia propter Christum mortui. Christus autem est ipsa veritas et iustitia, et innocentes propter Christum persecutionem passi beati sunt eo dicente: «Beati, qui persecutionem patiuntur propter iustitiam, quoniam ipsorum est reg¬num caelorum.» Similiter et ait ipse Salva¬tor: «Beati eritis, cum vos persecuti fuerint propter me; gaudete et exultate, quia merces vestra copiosa est in caelis.» Unde Christus factus est «in ruinam et resurrectionem multorum», scilicet innocen¬tum, qui propter ipsum ruinam passi sunt et ob hoc resurrectionem assecuti per ipsum. Magister in historiis aliter explanat his¬toriam, quem ecclesia sequitur. Secundum dubium: Dicit introitus mis¬sae: «Dum medium silentium» etc., ac si in medio temporis venisset omnipotens sermo in mundum, 133vb et alibi in multis locis legitur, quod circa declinationem et finem mundi venerit. Vide in sermone alterius anni. Tertium dubium est circa intellectum ver¬borum thematis. Vide in sermone alterius anni. Quartum dubium, quo modo intelligitur Paulus in epistula, quod «Deus misit spiri¬tum Filii sui in corda». Vel sic facito sermonem: Erant Ioseph et Maria mater Iesu «mirantes super hiis, quae dicebantur de illo». Possumus nos admirari de omnibus, quae hodie legimus. Primo de innocentibus, ut in alio latere. Item de hiis, quae angelus nuntia¬vit. De hiis, quae Paulus Galatis, et de pro¬phetia Simeonis atque de profectu pueri, quia «crescebat et confortabatur plenus sa¬pientia». Et vide Tuscanellum. Secundum Discipulum super verbo «puer crescebat» novem conformiter facere debemus puero, quae Maria ei impendit. Item, crescere debet puer et tolli septem impedimenta, quae impediunt profectum se¬cundum Discipulum, quem vide.