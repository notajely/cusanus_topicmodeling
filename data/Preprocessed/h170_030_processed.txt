129r «Constituite diem solemnem in condensis usque ad cornu altaris!» Psalmo ⌈116⌉. In omni festo a servilibus et corporalibus abstinendum: Jeremiae ⌈18⌉: ‹Custodite animas vestras et nolite portare pondus in sabbato!› Et hoc ex eo, quia, ut hodie in die Mercurii post «Laetare» in prophetia legitur: <«Sanctifica¬tus fuero in vobis»>, tunc Dominus vult in nobis sanctificari. Hoc est quidem, ut nos sanctificemur in ip¬so. Si enim quis diligit Deum, diligitur a Deo, qui «est caritas». Si veneratur Deus, quia «bo¬nus», bonificatur ipsum venerans, quia ‹bonus, a quo omne bonum›. Sic in ipso iustificamur, quia ipse est iustificatio nostra. Est igitur hodie ‹sabbatum›, ut habetur in evangelio hodiernae currentis diei, in quo qui¬dem sabbato sanatus est ‹caecus a nativitate›, et hoc ‹a saeculo non fuit auditum›. Hinc, cum dies illa sabbati sit ‹dies requie›, cui Deus «benedixit», advertere debemus, quo modo sit constituta eius solemnitas. Nam omne festum ob aliquam causam constitutum est. Sed nullum est solemnius festum quam illud, quod constitutum est pro memoria nostrae re¬demptionis et salvationis. Hoc est merito so¬lemne, quia nihil vita aeterna appetibilius. Quare in hac solemnitate, ubi est initium re¬parationis nostrae, non debemus agere nisi so¬lemne et copiosissimum festum, non singulariter aliqui, sed omnes in condensitate «usque ad cornu altaris». Et ad hoc, ut aliqualiter quadam rememo¬ratione festivitatem hanc solemnizemus, aliqua dicturus sum. – Orate pro gratia! «Constituite!» etc. Tria per ordinem tangam: Primo, quo modo sensibilis constitutio fes¬tivitatis debeat solemnizari; secundo, quo modo intellectualis; tertio, quo modo affectualis. Prima est facilis, et est caerimonialis, ubi ecclesia hodie historias legit rerum gestarum, ut sic ad festivandum sensibiliter moneamur. Secunda est altior, et est festivitas spiritualis, ubi intellectus ingreditur, ut causam prioris festi¬vitatis videat; et ibi primo oritur alia altior festivitas. Tertia est adhuc altior; quae incipit ibi festum, ubi videt per intellectum esse amoro¬sissime festivandum et quiescendum. PARS PRIMA Quo modo historia huius festi sit solemnizanda ‖Et quia alibi de secundo et tertio diximus, nunc‖ primam partem ex historia evangelii expe¬diamus: Nam «in illo tempore missus est Gabriel angelus» etc. Saepissime audivistis, quo modo ‹Deus crea¬vit hominem rectum›, et quo modo in primis parentibus nostris natura ipsa aversa est a rec¬titudine et conversa est deorsum; ac quo modo ipsa curvitas ita contracta in aversione a iusti¬tia rectitudinis se ipsam in rectitudinem reducere non valuit; non enim potest curvum nisi per po¬tentiam altiorem reduci in rectum etc. Unde ‹hominem›, quem rectum creavit, ‹in paradisum posuit›, et propter peccatum expulsus est nec potuit reverti, quia ‹angelus cherubin cum gladio flammineo custodivit portas paradisi›. Reversus est igitur homo in terram suam et factus est mortalis, aerumnosus etc., et privatus est vita. Statuit autem Deus piissimus velle aliquan¬do hominem restituere ad viam vitae verae, et hoc quidem, cum aliter esse non posset, nisi ipse Deus, qui «vita» vera est, ita indueret humani¬tatem, quod humanitas in ipso subsistendo in vita subsisteret. Hinc semen unum elegit, «ex cu¬ius purissimo sanguine» per tempora multa puri¬ficando corpus assumeret. Hoc autem semen de Adam progrediens ad Abraham deductum est, in quo purificationes ali¬quas recepit. Et hinc legem circumcisionis tunc initiari voluit. Sic quidem consequenter omne semen illius Abrahae varie participavit hunc sanguinem. Sed nondum aqua illa salsa ex Adam adhuc per tot purgativas arenas et destillatoria munda fluxit, ut plene munda esset. Addidit igitur Deus semini in progressu multas purgatorias leges, per quas voluit semen illud conservare absque mixtura et continue plus purgare. Multa tempora effluxa sunt, antequam puritas illa ad supre¬mum gradum separata in aliquo humano suppo¬sito reperiretur. Et adverte hic causam, quare Deus dedit leges multas purgatorias et conservatorias; ac quo modo Deus non solum dedit leges, per quas anima ad maiorem curvitatem non rueret, sed se ipsam ad rectitudinem, quantum humaniter posset, reduceret, ut sic capax fieret gratiae altioris, sed etiam, ut sic anima in aequalitate et pietate virtutum corpus etiam minus inficeret. Nam passiones animae corpori influunt impres¬siones, sicut videmus ex ira frequenti choleram augeri etc. Etiam voluit Deus per legem homines semi¬nis Abrahae abstinere a carnibus immundis et illis omnibus, quae complexionem inficiunt et sanguinem a sua puritate detrahunt. Aperuit igitur Deus multis, qui prophetae dicti sunt, hoc secretum, quod ipse facturus erat, sed tempus determinatum aut alia determinata nulli; sed «dum medium silentium» etc., hoc est: «In illo tempore missus est Gabriel» etc. 129v Hic igitur ex hiis de nobilitate beatae Mariae virginis quoad animam et corpus consi¬dera, quoniam est gradus purgatissimus, adeo quidem altus, quod ipsa est «gratia plena» inter omnes gratiam participantes et ‹inter mulieres benedicta›. Nam tam excellens est virginitas in altitudine gratiae, quod in ipsa coincidit fecun¬ditas. Bene est illa ‹benedicta inter mulieres›, quae cum sit virgo, est summa fecunditas, quae cum sit mulier in utero gestans fetum, est virgo pudicissima. Vide: Sterilitas non est ex benedictione. Vir¬ginitas ex eo non est magis Deo grata, quia non est fecunda. Sed virginitas in fecunditate et, econverso, Deo est gratissima. PARS SECUNDA De intellectu mysteriorum huius festi Secunda pars est, ut sciamus haec mysteria. Rogavit Paulus Ad Ephesios I, ut Deus aperiret hanc scientiam ipsis Ephesiis, ita dicens: «me¬moriam vestri faciens in orationibus meis, ut Deus Domini nostri Jesu Christi, Pater gloriae, det vobis spiritum sapientiae et revelationis in agnitionem eius, illuminatos oculos cordis vestri, ut sciatis, quae sit spes vocationis eius, et quae divitiae gloriae eius in sanctis, et quae sit supereminens magnitudo virtutis eius in nos, qui credimus secundum operationem virtutis suae, quam operatus est in Christo» etc. Ita quidem et ego tam pro vobis quam pro me oro, quia nihil utilius aut delectabilius sciri potest. Nam in hoc est plenitudo omnis scientiae. Apprehendere enim Christum est ap¬prehendere omnem thesaurum scientiae. In ipso enim «sunt omnes thesauri scientiae absconditi» etc. Et Paulus ‹non aliud quam Christum scivit, et hunc crucifixum›. Et sola ignorantia est causa omnis erroris etc. Quaestio igitur prima sit: «Quid est homo?» Responsio: Est ‹sexta dies› seu microcosmos. Deus in Verbo omnia creavit. Verbum au¬tem est ut ars infinita. Creaturae autem sunt participationes artis infinitae. Ars autem illa, Verbum seu mens aeterna, est lux infinita seu sapientia. Quo modo autem lucem illam aeternam par¬ticipando omnia creata in esse gradatim pro¬dierunt, Moyses describit et addit, quo modo ultimo, in sexto scilicet gradu, quasi in com¬plemento creaturarum ‹creavit hominem ad ima¬ginem et similitudinem suam›. Hominem autem sursum creavit ad se. Omnia enim animalia et omnia creata in homine quasi in fine quiescunt. Homo autem non nisi in die septimo seu sabbato quiescit. Sabbatum autem est lux, quae non legitur «creata», sed: «Deus benedixit diei septimo». Unde solum in luce illa increata, quae sab¬batum dicitur, est quies hominis, et non est hominis lux benedicta nisi in sabbato etc. Secunda quaestio: Quae causa casus homi¬nis in curvitatem? Moyses describit, quod praesumptio etc. Nam homo omnes intra se naturas creatas com¬plicans ad omnes naturas in circulo humanae regionis complicatas se convertere potuit, et sic homo humanalis bestia deorsum convertendo effici potest. Unde aliqui sunt ut ursi, alii ut leones, aliqui ut agnelli, aliqui ut columbae, aliqui ut serpentes etc. Sed non quiescit homo nisi in sabbato, sci¬licet luce increata. Illam autem non complicat intra se neque ipsam ambit, quoniam sexta dies septimae per infinitum inferior est. Non igitur ipsam sua ratione attingit. ‹Posuit igitur Deus hominem in paradiso›, hoc est animam, quae «ad imaginem Dei» creata est, posuit in hoc terreno paradiso, ubi habet multas voluptates. Et sunt ‹quattuor flumina› et ‹arbor vitae› etc. et ‹arbor scientiae boni et mali› etc. Homo autem potuit vivere et quiescere in luce sabbati in simplicitate sua; sed quaesivit per scientiam suam apprehendere Deum, ut sic non in Deo, sed in se ipso quiesceret et esset sciens sicut Deus; et hoc est, quod haberet in se complicative sabbatum. Et tunc cecidit etc. Unde eiectus est de paradiso et repositus in terra propria, ubi non generantur nisi tribuli etc. Homo igitur in se non potest attingere illud, quod ut appetat, intellectualiter videt. Et haec est imperfectio et curvitas. Et hanc curvitatem studet multis rationibus rectificare, ut in se quietem reperiat. Et sic intravit silvam deorum, et idola etc. Tertia quaestio: Quo modo reductus est homo? Est reductus, quando humanitas «Verbo vitae» unita fuit in Jesu, quia hoc aperitur in evangelio. «Jesus» enim vocatur, quia «Salvator»; et vere «Filius Dei» vocatur, quia Jesus etc. Quarta quaestio: Quo modo nos huius gra¬tiae efficimur participes? Solutio: per unionem ad ipsum, quae est per fidem et caritatem etc. Et nota exemplum de luce et colore, ut habes alibi. ADDITIO Quaestiones superiores (n.8-11) alio modo disponuntur 130r Forma primam quaestionem de Verbo Dei, et quaeras sic: Hodie legitur in collecta, quo modo Verbum Dei sit carni coadunatum; quid est igitur «Verbum Dei»? Solutio: <Verbum> est illud, in quo Deus omnia creavit: «Dixit, et facta sunt»; est ars divina, est lux infinita, quae lucet in omnibus, sicut lux lucet in colore varia. Et ibi de hoc ut alibi. Nam est omnis ars forma seu ratio. In quo omnia ab aeterno, sicut verbum mentis nostrae ratio est, quae complicat in rationali arte omnia artificiata supra tempus et divisionem. Artificiata artem explicant. Ecclesia ‖seu domus‖ in artifice est absque divisione absolute, in contracto arti¬ficiato contracte et composite etc. Et ascende per gradus in arte, quo modo ars superior complicat inferiores et ideo nobilior etc. Sic ars infinita maxima etc. Quo modo autem ‹per Verbum omnia cre¬ata sint›, et quo modo ‹opera Trinitatis sint indivisa›, exemplum a nostra arte, quia primo concipit in forma artis et amplectitur concep¬tum: ‹Dixit et vidit, quia bonum› etc. Quo modo autem per creaturas ascenditur ad artem infinitam? ‖Dico‖: sicut ex artificiato ad artificem, quem iudicamus perfectum ex opere etc. Quo modo mundus in Deo Verbo? ‖Dico, quod‖ archetypus mundus ut in forma artis Deus est: ut participatur, contrahitur. Et ita exeunt creaturae, sicut in artificiato etc. Item de sole, prout virtus eius consideratur, ut est in radice fontali, tunc tantum est una magna solaris virtus, in qua virtute sunt omnia vitalia sensibiliter. Prout autem contrahitur vir¬tus participative in hoc vegetabili, tunc stante virtute solis in sua unitate simplici incorrupti¬biliter participatum aliud nomen assequitur etc. Ascende igitur ad «Verbum vitae»: quo modo omnia «in ipso vita», et de vita in egresso participative: alia vegetabilis, etc.