17ra lin.20 «Compelle intrare, ut impleatur domus mea» ex evangelio. Nota circa hoc, quod dicit: «Homo quidam fecit cenam magnam». Nam dicit «homo», ex quo nota non parari cenam homini nisi per ho¬minem. Et ita alibi dicit Christus, quo modo secum in regno suo comedere deberent sui et ipse sit mi¬nister ac quo modo ‹transiens ministret›. Vide Dionysium de hoc. Et cur dicit «homo quidam» et alibi dicit de filio hominis semper. Item nota, cur dicit «cenam magnam et vo¬cavit multos». Nam multitudo correspondet ma¬gnitudini. Item nota! Dicit: «Misit servum suum hora cenae». Ex hoc nota, quo modo servus non vo¬cat, sed ‹dicit invitatis, ut veniant›; nam iam in¬vitati sunt omnes. Et nota, quo modo ‹omnes se coeperunt ex¬cusare simul›. Non igitur fuerunt invitati nisi, qui se excusaverunt. Et ita nota, quod multi sunt, qui sunt impliciti mundo, qui ‹emunt villas›, ‹iuga boum› et ‹uxo¬res›. Et hii sunt invitati de hoc mundo sive de prandio huius mundi ad cenam alterius. Et ser¬vus vocat, ut veniant, sed illi ‹simul se excusant›. Et considera, quo modo primus excusat se per ‹videre villam, quam emit›; secundus per ‹probare quinque iuga boum›; tertius, quia non posset ex eo, quia ‹uxorem duxit›. Item nota, quo modo illi, in quibus mundus iste vivit, sunt 17rb primo vocati, ut scilicet deserant mundum. Et alibi dicit: «Veni, ut qui videant, caeci fiant». Et: Veni «peccatores salvos facere» etc. Et: «Veni separare» virum ab uxore etc. Item, postquam illi se excusant, «iratus pater¬familias» vocat eos, qui mundum deseruerunt, sicut «pauperes spiritu, quoniam ipsorum est re¬gnum caelorum»; et «debiles», quibus incipit mundus vilescere; et «caecos», quibus mundus mortuus est; et «claudos», qui non possunt trahi ad illecebritates mundi. Et ita nota, quod in civitate mundi reperti introducuntur, quibus mundus viluit. Et post hoc vocantur illi, qui non sunt in civitate mundi, sed sunt adhuc in ‹via› et circa ‹saepes›. Illi et¬enim introducuntur etiam, antequam veniant in mundum, et ibi compelluntur. Nam rapiuntur, antequam malitia immutet intellectum eorum. Nota in fine, quo modo de ‹vocatis nemo gustabit cenam›, sed solum ‹introducti› et ‹com¬pulsi›.