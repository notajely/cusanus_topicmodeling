Cod. Vat. Lat. 1245 fol.30rb «Dies diei eructat verbum.» Convenimus hodie, fratres, et non praevidi¬mus de lumine, quo ducemur, sed «dies diei eructat verbum», quod «illuminat omnem ho¬minem venientem in hunc mundum». Nam se offert haec sacra festivitas sancti Gregorii in die, qua exstat evangelium proposito nostro aptissi¬mum. Propositum nostrum est ‹visitare templum›, et «dies diei», «lux lucis», scilicet ‹magister uni¬cus›, ‹pontifex maximus› «eructat verbum», quo modo haec, quae intendimus, fieri oporteat. Sed quid sequitur, fratres, attendamus. Sequitur enim: «Nox nocti indicat scientiam.» Dicit theologus Johannes Evangelista, quod «inter natos mulierum maior», scilicet Johannes Baptista, ‹non erat lux›, sed «testimonium per¬hibuit» de lumine. Si ille «tenebrae», quae «non comprehenderunt» lucem, «testimonium perhi¬buit» de lumine, qui ‹non erat lux›, sed quia ad hoc ‹missus fuit›, Cod. Vat. Lat. 1245 fol.30va tunc ad me, qui ad vos missus sum et ‹legatione pro Christo utor›, licet nox sim, spectat nocti seu tenebrositati vestrae indi¬care scientiam. Recipite igitur, quae dixero, quasi Jesus ille, qui lux est, per noctem nocti loquatur, per pec¬catorem peccatoribus, et ut Christum loqui ex¬periamini, nihil extra evangelium depromere propono. Describit nobis Matthaeus, quo modo Jesus volens visitare templum, quod erat in civitate Jerusalem, voluit quod civitas tota simul move¬retur et omnes in admirationem ducerentur de insolito adventu suo, et quod alter alterum al¬loqueretur et mutuo se informarent de ipso et inquirerent, ut sic in omnium notitiam eius ad¬ventus duceretur. Intravit autem in forma regis potestatem habentis coercitivam, quando visita¬vit. Erat autem magistri maximi prudentia, qui parvo tempore, quo erat mansurus in mundo, voluit sibi tempus illud utile facere; et ideo prae¬misit binos ante faciem suam in omnem civita¬tem, in quam venturus erat, ut, cum veniret avi¬de, fructuosius evangelizare et exspectatus citius expedire et aliis etiam evangelizare posset. Sic semper ‹commota fuit omnis civitas› in adventu eius, quia praeavisata de adventu ‹Salvatoris om¬nium› et maximi ‹prophetae›. Simile tradunt re¬gulae seu canones pontificem, qui visitaturus est aliquem locum, facere debere, scilicet intimare diem adventus, ut exspectatus citius et utilius perficere possit intentum. Et attendamus, quo modo ‹civitas commota› interrogavit, quis legatus ille esset. Populus vero aiebat ipsum ‹prophetam esse a Nazareth›. Po¬pulus enim eum ut prophetam habuit, sed prin¬cipes sacerdotum ut ‹seductorem›. Illi enim, qui videntes et docti fuerunt habiti, in adventu Chri¬sti facti sunt caeci et ignorantes, et pauperes et simplices facti sunt evangelistae. Haec est confessio Christi, qui dixit: «Confite¬or tibi Pater», quia «abscondisti ea a sapientibus, et revelasti ea parvulis». ‹Venit, ut caeci viderent, videntes autem caeci fierent.› Nam erat lumen gratiae, quod confortabat humiles qui credebant, et excaecabat praesumptuosos. Postquam autem intravit in civitatem Jesus, non Cod. Vat. Lat. 1245 fol.30vb divertit ad aliquam domum nisi ‹domum Patris sui›, scilicet in templum. Ita facere debet omnis visitator. Ostendere enim debet, ad quid et cur venit. Et statim ‹eiciebat ementes de templo›. Advertere debemus, quo modo visitator ementes in templo Dei eiecit. Realiter enim et cum effectu hoc fieri oportere informamur. Nam, ut alibi legitur, mandavit primo tolli illa, quae non spectabant ad templum, et dicebat: ‹Auferte illa hinc!› Et postquam illi statim non oboediverunt, eiecit eos et ‹cum funiculo› per¬cussit eiciendo. Et qualis tunc erat Salvatoris facies? Nonne ut seriosissimi exsecutoris mandatorum Patris sui? Nam iniuriam, quae Deo infertur, non nisi con¬sentiens dissimilat. Beatus Hieronymus Jesum quasi ignitos radios oculorum emisisse et faciem adeo terribilem ostendisse putat, quod omnes adeo perterriti cesserunt. Nihil enim virium apud eos remansit. Fuit enim miraculum maxi¬mum, ut ipse ait. Oportet igitur, fratres, sic fieri. Nam nisi ‹ze¬lus domus Domini comedat› praelatum et fortis¬simo atque imperterrito animo manum apponat post verba, non poterit plus ipse quam Christus eicere negotiatores de templo. Docemur autem ab ementibus in templo in¬choandum. Hi enim primo eiciendi sunt. Nam illis eiectis facilius alii eicientur. Intellego autem omnes illos esse ementes in templo, qui com¬parant res Dei rebus mundi. Qui enim res sacras templi non nisi quaestum quendam vivendi ar¬bitrantur et hanc exercent negotiationem, primo eiciendi sunt. De quorum numero intellego eos esse, qui propterea simoniaci sunt, quia finem sacrorum convertunt in temporale commodum, qui scili¬cet non alia de causa in templo locum quaesive¬runt, sive sint religiosi sive sint saeculares clerici aut in sacris ordinibus constituti, nisi ut quietam et laetam atque pinguem vitam ducant, et sub pietatis specie quasi in sacro otio delicientur. Quae pestis tam universalis atque paene in omni templo communis est, ut illis eiectis vix pauci remaneant, nisi caeci claudi et pueri, prout hic legimus. Dum essem legatus et ponerem confessores primo non bene attendens ad hoc evangelium, inhibui confessoribus, ne pecuniam sumerent; Cod. Vat. Lat. 1245 fol.31ra sed non minus munera receperunt, immo ob quaestum prime sacramento serviverunt. De¬mum mandavi confitentibus, ne quicquam da¬rent, alioquin non absolverentur, et profeci. Ab ementibus incipiendum esse docemur. Dif¬ficulter prohiberi poterit mercatori, ne vendat, si est emens; facilius ementi, ne perdat, quae expo¬nit, et utilitatem rei emptae amittat. Evertit Jesus mensas nummulariorum et cathedras vendentium columbas. Licet enim ob finem servandi insti¬tutionem legis talia animalia pro oblatione vende¬rentur, tamen in templo fieri non debebant. Unde nihil in ‹domo orationis› licitum est nisi id solum, propter quod est ipsa domus. Domus Dei, fratres, ab istis omnibus purgari debet, ut ea, quae negotiationis sunt, eiciantur. Avaritia ibi locum non debet habere, ubi Deus debet ad¬orari. Est enim idolatria, quia praefert denarium Deo. Advertendum, quo modo ait Jesus: ‹Scriptum est enim domus mea› etc. Ecce, ne illi dicere possent Christum non esse verum prophetam, quia faceret violentiam, alle¬gat Scripturam, ad cuius observantiam omnes erant astricti. Ita Canonem in medium proponit visitator, ne puniti causam querelae habere pos¬sint. Obligamur enim ad Canonis observantiam, cuius custos et exsecutor visitator exsistit. Verum valde considerandum, quod subditur: «Vos autem fecistis illam speluncam latronum.» Deus habet domum, quam ‹vos fecistis spelun¬cam latronum›. Spelunca est receptaculum ad occultandum latrones, qui praetergredientes spo¬liant. Nonne omnes scimus hoc verissimum es¬se? Habemus enim ecclesias et altaria, ut viato¬res, qui ad caelum aspirant, spoliemus de caelo, de inferno, de purgatorio, de passione Christi reliquiis sanctorum. Quid facimus? Nonne omnia sacra sic pro dolor hodie ordinata sunt, ut utile aliquod ex omnibus exspectemus? Quod si deest spes prae¬dae, nonne involuntarii sumus? Respicimus igi¬tur omnes, ut assequamur praedam quasi lacti¬tans latro. Nolumus enim latrones videri seu rap¬tores. Hinc dicimus nos ecclesiasticos. Verbo sumus ‹in domo Dei›, facto latrones in speluncis. Nemo igitur tantum adversatur templo Dei sicut illi, qui nomen habent quod Cod. Vat. Lat. 1245 fol.31rb sint in sortem Dei vocati. Sequitur: «Et accesserunt ad eum caeci et claudi in templo», ‹et sanati sunt›. Ecce, quod sacerdotes damnantur in templo, et «caeci et claudi» sanantur. De hoc ‹sunt indignati princi¬pes sacerdotum et scribae›, quod talia ‹mirabilia fecit›. Nonne sic hodie experimur? Nam non solum non sunt corrigibiles principes et doctores, sed invident illi, qui pauperes in templo sanat. Quot hodie patiuntur indignationes, qui vacare volunt circa sanationem ‹caecorum et claudorum› – mendicantium religiosorum – et ‹cantum puero¬rum› etc. Unde si quis bene loquitur de visitatore, in¬dignantur incorrigibiles. Dixerunt igitur «indi¬gnati» ad Christum, an audiret pueros cantantes Hosanna etc. Jesus autem dixit eis: ‹Utique. Numquid legistis, quia ex ore infantium› etc. Ad litteram sic est in templo nostro. Sunt enim pueri, qui perficiunt laudem, non canonici salariati. Sed considera, quod visitator non debet repellere pueros innocentes mentiri nescientes, si in eius laudem cantaverint «Hosanna». Nam bonum nomen praelati si extollitur et ampliatur, proficit ad bonum publicum. Citius enim fruc¬tum faciet, si bonus cognoscitur. Postquam igitur perfecit visitationem, «relic¬tis illis abiit foras extra civitatem in Bethaniam» ibique docebat de regni Dei. Ex quo instruimur visitatorem debere circumire et undique de re¬gno Dei docere. Sicuti ‹Christi actio nos instruit›, ad visitatio¬nem procedamus.