12ra «Pax». Quando Christus discipulos suos misit, Lucae X, commisit, ut in quamcumque domum intra¬rent, 12rb primum dicerent: «Pax huic domui» etc. Unde ‹pulchri sunt pedes evangelizantium pa¬cem›. Ammonet etiam nos evangelium «Si peccave¬rit» etc., ut de pace dicamus. Nihil enim aliud exprimitur in evangelio, quam quod si pacem cum proximo non habuerimus, aeternae pacis incapaces erimus. Evangelium intendit nos instruere, quod, sic¬ut Deus Pater vult omnes ‹salvos fieri et quaerit eos, qui perierant›, ut ostendit ex duabus praece¬dentibus similitudinibus Matthaei XVIIIo, ita vult, quod et nos faciamus, scilicet quod studi¬um nostrum sit, ut nemo pereat et quaeramus eum, qui perit, et postquam reperimus eum, gau¬deamus. Unde sicut Deus Pater non solum quaerit, sed de invento gaudet et gaudium exprimit pacem et per consequens remissionem peccati in Deum commissi; ita vult, quod et nos non solum re¬mittere, sed gaudere debeamus, quando ille, qui nos offendit, revertitur et veniam petit etc. Sic igitur considera, quod evangelium istud non sic reperitur in biblia sicut in textu missalis; nam non habetur in Matthaeo, quod Jesus respi¬ciens dixerit Petro «Si peccaverit», sed simplici¬ter subiungit textus ad conclusionem similitudi¬nis perditae ovis et inventae, scilicet quod ‹non est voluntas Patris, quod aliquis pereat de pusil¬lis›; et subditur: «Si autem peccaverit» etc. Ac si diceret: Cum illa sit voluntas Patris et cum vo¬luntas tua se debeat Patri conformare, ideo et tu debes velle, quod nemo pereat. Quare «Si pec¬caverit» etc. Unde duo videtur evangelium dicere: primo, quo modo cum omni diligentia et cautela de¬beo peccatorem, qui in me peccavit, quaerere, ut salvus fiat; secundo, quod debeo ignoscere et esse misericors, ‹sicut et Pater noster miseri¬cors est› etc. Primum usque ibi: «Amen dico», a quo loco evangelium exprimit, quo modo misericors esse debeo; et hoc ex textu patet ibi: «Accedens» Si¬mon «Petrus» etc. Nam quaestio, quotiens re¬mittere debeo etc., praesupponit Christum de re¬missione locutum. Et quod ex textu ibi: «lucra¬tus» es animam etc., patet, quod frater perdit animam, quando offendit fratrem: «qui dixerit fratri suo» etc. ‹reus est Gehennae›. Unde est mirabilis doctrina, quod ego, qui sum offensus, quaerere debeo, quod frater non pereat, qui me offendit etc. Et quia teneor sol¬licitus esse de salute fratris, tunc necesse est, quod ego remittam. 12va Nam si alligavero, alligatus est; si remisero delictum, Deus remittit, ut si fra¬ter abstulit mihi ovem et nolo remittere, non assequetur apud Deum remissionem, quamdiu ovem habuerit meam; sic dependet remissio apud Deum a remissione mea. Teneor igitur re¬mittere offensam etc. Salva iustitia! Unde: «Si duo ex vobis consenserint» etc. Nam quando remissio inter duos facta est, et consenserint, quod Deum exorare velint, ut in¬dulgeat super mutua aut alterius offensa, semper impetrabunt. Si enim tu me offendisti et ego tibi indulsi, tunc quia tu me offendendo Deum of¬fendisti, illam offensam Deus remittit, si consen¬tientes oraverimus; fiet nobis, qualiscumque et¬iam fuit illa offensa. «Ubi enim sunt duo vel tres congregati» etc. scilicet in caritate secundum Lyram. Et nota, quod ille textus videtur rationem primi dicti exprimere; nam ille in medio omnium con¬gregatorum est, ‹in cuius nomine congregati sunt›. Et ideo duo consentientes ad petendum a Patre, ut praemittitur, quia in nomine Patris convenerunt «super terram», illi habent Patrem, «qui est in cae¬lis», «in medio eorum». Audit igitur et exaudit; nam sic est «in medio eorum», ut desideratur. «Tunc accedens Petrus» etc. «Domine, quoti¬ens» etc. «Septuagies septies», id est sine numero totiens quotiens etc.