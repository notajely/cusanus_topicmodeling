27vb lin.29 «Magna est fides tua, fiat tibi, sicut vis.» Nihil altius doctrina Christi reperiri potest, quae est, quod per fidem fiunt, quae volumus, et non est Verbum Dei et eius efficacia attingibile nisi in hoc. Nam si opera sequuntur fidem, ut ait Apo¬stolus: «Ostende mihi fidem» «et ego ostendam tibi» opera; et «Verbo Domini caeli firmati sunt et omnis virtus eorum», tunc hoc Verbum, quod operatur omnia in omnibus, non attingitur nisi fide; hoc est, quod fides, quae operatur, est ver¬bum, sicut ‹Christus› per Paulum ‹per fidem› dicitur ‹in nobis habitare.› Non mirum, si magna est virtus magnae fi¬dei, quando virtus fidei non est nisi virtus Verbi. Christus dicit: «Si habueritis fidem sicut granum sinapis et dixeritis huic monti» etc. Mons dicitur a «moveo» per contrarium, quia minime move¬tur; tamen ‹si dixeris› etc. Ecce, quo modo Verbum fidei facit 28ra immo¬bile moveri. Sicut navis in mari aut stagno est de se immobilis et mediante spiritu seu vento nauta ipsam movet, quo vult, spiritu non deficiente, sic fides est conceptus fortificans spiritum nostrum, ut possit in opera, ad quae non potuit. Christus operatus est miracula et dicit alibi: «Confide filia, fides tua salvam te fecit». Coin¬cidunt igitur fides et Verbum. Et attende, si per exorcismos curantur homi¬nes a spiritu maligno, sive illi fuerint filii Judae¬orum, ut Christus dicit: «Et filii vestri, in cuius nomine eiciunt?», tunc exorcista non operatur, sed fides. Et fides est ut nomen seu Verbum Dei. Christus habuit maximam fidem, quia Ver¬bum ipsum; potuit igitur omnia. Unde dicunt apostoli: «Adauge nobis fidem» etc. Potuit fides augeri. Non ergo habemus fidem, quae non potest augeri; et ideo nostra fides est ex participatione absolutae fidei. Sicut igitur bo¬nitas absoluta est ipsa maximitas et ob hoc est omne id, quod est in omni bono, quoniam bo¬num non est extra bonitatem, sic fides absoluta Christi se habet ad omnem fidem. Unde ab¬soluta fides omnia indifferenter operata est in Christo sed in aliis non indifferenter; sed alius habuit operationem unam miraculosam, alius aliam. Unde ex miraculosis operationibus deveni¬mus in notitiam fidei. Fides enim est supra na¬turam. Spiritus noster, in quantum anima, ani¬mat naturaliter movendo, sed ut concipit Ver¬bum fidei, operatur secundum conceptum. Et haec est doctrina Christi habere fidem, per quam unimur Verbo omnipotenti. Fides donum est; sed rationalis spiritus ad ca¬piendum se adaptat humiliatione. Nam de se patet humiliationem necessario requiri ad fidem. Qui credit, redigit intellectum in servitutem et humiliationem. Quod nota! Nota, quo modo in domo Israel reperta est magna fides. Nam «Abraham credidit Deo; et reputatum est ei in iustitiam». Et omnia illa mi¬racula magna, quae legimus in Veteri Testamen¬to, fide facta sunt. Et est domus Israel Deum videntium, qui non nisi fide videtur in hoc mundo. Ex evangelio, quo modo «Jesus» egressus est de Judaea et «secessit» etc.; ut ‹mulier etiam egre¬deretur de suis finibus›. Nota, quod ad 28rb Jesum accedere est exire suos fines. Fines nostri sunt, quos claudit species no¬stra, quam habeam ex Adam. Unde mulier illa contristata fuit, quia spiritus vexabat filiam. Hoc venit totum ex Adam: tristi¬tia et vexatio etc. Mulier ratio, filia sensus; ratio curam habet quasi mater filiae. Ratio tunc exit fines, quando quaerit salutem supra naturam in Salvatore. Item nota, quo modo ‹e finibus egressa›. Fines detinentes Chananeam peccatricem animam sunt peccata, voluntas peccandi, radices et con¬suetudines etc. Deinde requiritur accessio ad Jesum non tepi¬de, sed cum ardore et importunitate et clamore. Describitur animae peccatricis motus ad ap¬prehensionem salvationis primo per fidem, quia nihil movere nos facit nisi fides. Fides igitur est viatoris principium. Secundo requiritur spes fir¬ma. Tertio caritas. Mulier per fidem egressa est de suis finibus credens in Jesum Salvatorem. Quo modo cre¬didit, ostendit dicens: «Miserere mei, fili David». Sperabat, quia dixit: «Miserere» etc. Confite¬batur tristitiam dicens: «Filia mea». Et persevera¬bat clamando post Jesum etc. Jesus difficultabat, ut probaretur, sed perseverantia adaucta est. «Venit et adoravit» etc. Nota orationem: «Domine, adiuva me!» Hu¬miliavit se; «nam et catelli» etc. Et sic tunc me¬ruit exaudiri: «O mulier» etc.