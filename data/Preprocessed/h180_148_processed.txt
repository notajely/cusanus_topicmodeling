Cod. Vat. Lat. 1245 fol.41vb «Miserere mei», «fili David; filia mea male a daemonio vexatur.» Habet evangelium processum, secundum quem homo potest pervenire ad id, quod vult; et explicatur iste processus per historiam mulieris Chananaeae. Jesus reperitur primo apud Judaeos, nam «fi¬lius David». Habet autem «secundum carnem» ortum a Judaeis. Et illis, a quibus ortus est, est ortus secundum ‹repromissionem›. Unde ait Ma¬ria: «Suscepit Israel puerum suum. Recordatus» est «misericordiae suae, sicut locutus» etc. Et hic dicit, quo modo ‹missus ad oves›, «quae perie¬runt, domus Israel». Sed de illis «egressus» «se¬cessit ad partes Tyri et Sidonis», quae sunt civi¬tates in radice montis Libani, ubi habitabant gentiles. Sic est considerandum, quo modo intelligen¬da est missio Christi ad domum Israel, scilicet modo, quo Paulus exponit domum Israel, quae est ex Abraham, scilicet ad domum Deo fideli¬um, quae dicitur Israel, quasi «vir videns Deum» seu fidelis. Aliter enim non videtur Deus nisi fide, cum sit «invisibilis» et interminus. In mundo igitur quaesivit Christus ‹ovem, quae perierat›, primo inter Judaeos, a quibus «se¬cundum carnem» ortum habuit, deinde inter gentiles egrediendo. Et tamen non est transgres¬sus mandatum Patris, qui Cod. Vat. Lat. 1245 fol.42ra misit eum solum ad «oves» «domus Israel», quae est domus fidei ha¬bens patrem fidei Abraham, qui «credidit Deo, et reputatum est ei ad iustitiam». Ex quo notandum, quod sicut ‹Abraham ex¬ivit terram nativitatis suae› et ‹venit in terram Chanaan› et illam pro maxima parte reduxit ad oboedientiam in semine suo, sic et Christus egressus terram nativitatis Chananaeos adivit. Habitabant enim adhuc plures gentiles in terra illa, qui occuparunt certas civitates. Unde Chri¬stus ad eos missus est, qui fuerunt per ‹repro¬missionem› ‹de semine Abrahae›, quemadmo¬dum Paulus ostendit Ad Romanos esse omnes fideles, et in hoc non est differentia inter Judae¬os, Graecos, gentiles et quoscumque, licet prio¬riter Judaei se habeant etc. Dicit textus mulierem Chananaeam ‹de illis finibus egressam›. Ubi considerandum, quo modo adhuc remanserant Chananaei, qui ante adventum filiorum Israelis habitabant in ‹terra promissionis›. Propter hoc non est absurdum per mulierem nobis significari genealogiam veteris hominis, qui est habitator terrae ab initio, scilicet secun¬dum Adam. Unde postquam Salvator se incli¬navit ad gentes, quasi sol se nunc inclinat ad has partes terrae aequinoctio transacto, tunc moven¬tur omnia terrae nascentia, ut a finibus suis ex¬eant, scilicet de terra in altum versus solem. In hoc aperitur nobis, quo modo gratia praeveniens est excitans ad motum etc. Mulier autem illa, quae hic vocatur Chana¬naea, est ut mater filiae vexatae a daemonio qua¬si ratio, quae est mater filiae, quae est vis sensi¬tiva, ut supra in alio sermone. Vel mulier mater filiae intellegitur amor seu vita animae. Amor enim est, sine quo anima vi¬vere nequit, sicut sine calore corpus. Anima igi¬tur, quae amat, angustiata est, quando turbatur in vita sua, quae amor est. Unde, cum pendeat vita amantis ab amato, dolet de amato, quia tur¬batur amor, de quo vivit. Haec anima, quae se ipsam iuvare nequit, cum sibi ipsi vitam dare nequeat, quaerit exeundo fi¬nes suos ‹datorem vitae› et pacis. Nam «pax» «exsuperat omnem sensum», et ‹verbum, quod sanat›, ‹non est de hoc mundo›. «Clamavit» mulier. Attende desiderium animae exprimi signo sensibili. Quo modo clamet sitiens salutem ad SalCod. Vat. Lat. 1245 fol.42rvvatorem, hic exprimitur. Clamor est devotio desiderii orantis. Moyse orante dixit Deus: «Quid clamas?» Cum domus aliqua comburitur, clamatur. Ignis concupiscen¬tiae quando praevalet, ad Deum clamandum, ut mittat rorem de caelo ad extinguendum, quia aqua huius mundi non sufficit. In mari tempestuoso clamatur ad Dominum. Mundus mari similis, ubi omnia mixta et turbida. Clamatur igitur ad Dominum, ut emittat manum de alto. Item, quando castrum obsessum est, clama¬tur. Castrum corpus nostrum, ante cuius portas et fenestras sunt inimici. Fenestrae sunt sensus. Per oculos ‹sagittatur cor›. ‹Mors intrat per fene¬stras› etc. Sed quia mulier ista quaesivit remedium con¬tra vexantem filiam, clamavit ad Jesum univer¬salem salvatorem, et dixit: «Miserere mei», «fili David!» Vide, quo modo exprimit anima ‹clamorem cordis› confessione. Nam confitebatur mulier tantam esse virtutem et potestatem Christi, qui de semine David descendere debuit, quod cui ipse misericordiam impertiretur, ille omne desi¬derium assequeretur. Non habuit igitur opus pe¬tere singulariter nisi misericordiam ab eo, qui omnia occulta non ignorat et «intuetur cor» et desideria. Sed subiungit: ‹Filia mea male vexatur a dae¬monio.› Ex hoc notandum, quod causa, quae impulit eam exire fines et quaerere medicum, explicatur. ‹Vexatio enim dat intellectum.› Et nisi esset in¬firmitas, non quaereretur medicus. Ideo permit¬tit Deus, ut vexemur, ut sic quaeratur. Adversi¬tas est homini utilis, et quem Deus ad se vocat, permittit cadere in talem indigentiam, ut excite¬tur ad motum. Pax igitur vocat per lites, Salvator per infir¬mitates, abundantia per indigentiam, vita per mortem etc. Explicatur vexatio daemonis. Vexatio potest capi pro peccato, quod filiam seu animam vexat. Quomodo autem hoc fiat confessionem faciens exponere debet. Motus igitur in anima rationali recedendo a sapientia est motus casus Luciferi, et est diabo¬licus motus et vexatio daemonis. Omnis peccans est ignorans. Quando igitur adulterium commit¬titur, tunc motus ille, quo anima a lege aeterna recedit ad serviendum desideriis carnis, est mo¬tus «spiritus fornicationis»; quando ad furtum movetur, est motus spiritus avaritiae etc. Sunt septem motus Cod. Vat. Lat. 1245 fol.42va Spiritus Sancti, scilicet gratiae seu dona in anima, per quae anima ad vitam movetur. Sic sunt septem mali motus, per quos anima vexatur et ducitur ad mortem. Et quando in servitutem spiritus mortis se dedit ta¬liter oboediendo malis vexationibus, tunc dese¬ruit vitam et salutem et est capta servitute dae¬monis, qui male vexat animam, et non est, qui possit liberare ipsam a tali servitute et vexatione, nisi ille, qui potentior est daemone, scilicet spi¬ritus Jesu. Nam in eius nomine subicitur spiritus malus hominibus. Transit autem liber rationalis spiritus per consensum in servitutem maligni. Ideo non est peccatum, ubi hic consensus esse nequit. Quando igitur voluntas eligit aliquid, tunc se stringit ad id, quod eligit, sicut in matrimonio et servitutibus et in omni amore. Unde quando se stringit delectationi carnali, sicut Paulus de me¬retrice exemplificat, tunc transit ad corpus pec¬cati, cuius princeps est ille, qui est ‹mendax ab initio›; sicut quando se astringit veritati, tunc ef¬ficitur unum corpus cum Jesu, qui est veritas ‹ab initio›, immo ipsa veritas. Donum autem illud, mediante quo anima no¬stra unitur veritati, est amor, qui dicitur caritas. Et hic est amor temperatissimus, scilicet calor spiritualis habens pietatem humectantem et con¬tinue vivificantem animam. Sed motus malignus est «amor concupiscentiae» inclinans deorsum et separans a vera vita spiritus, convertendo ad vi¬tam carnis, quae est mors spiritus secundum Paulum. Ut quando quis loquitur aliter, quam in corde habet, tunc erronee movetur. Locutio enim est data homini, ut exprimat id, quod in corde ha¬bet. Sed contrarium facit, si recedit a veritate ordinis et ‹lege aeterna, quae est regula actuum humanorum›. Quare debet de hoc confessionem faciens ve¬xationem exprimere, quo modo scilicet ore pec¬cavit, sic quo modo facto peccavit, puta manu. Nam manus est instrumentum intellectualium operationum. Conceptiones enim rationis per manus explicantur. Ideo quando manuale opus cadit a ratione, est peccatum, sicut cum homo furatur vel committit homicidium etc. Item omnes res ordinantur ad finem debitum. Hinc deviare a fine est peccare. Homo autem habet oculos sursum et inclinatur ad aeternam vitam, quam desiderat. Ideo sursum aspicere de¬bet homo, Cod. Vat. Lat. 1245 fol.42vb ut ex visione generetur amor, ex amore desiderium, ex desiderio acquirendi stu¬dium. Sed peccatores statuerunt oculos suos de¬clinare in terram, et ideo eam diligunt a recto fine declinando, et sic peccant. Item recta ratio est mensura seu regula actu¬um humanorum. Qui ergo mensurat sine illa, peccat, ut dicit Dionysius De divinis nomini¬bus: «Malum hominis est contra rationem esse». Malum, quod facit peccatum, in anima co¬gnoscitur, quoniam anima ratio est illius naturae, quod potest capere omnes scientias et veritates et esse «habitaculum Dei». Sed peccatum natu¬ram talem destruit, ita quod anima perdit illam capacitatem, sicut frigus facit in aqua. Nam ante frigus aqua capit corpora, quae immittuntur, sed frigore constringente non. Oportet igitur quod glacies resolvatur per accessum ad caritatem etc. Item anima habet suam naturalem pulchritu¬dinem, quia non est nisi splendor divinae lucis iuxta illud: «Signatum est» etc. Peccatum hanc tollit seu corrumpit, quia dividit inter Deum et animam ponens obstaculum in medio, sicut tur¬ris inter hominem et solem. Sic anima manet tenebrosa propter peccatum. Item quaelibet creatura ordinatur ad operatio¬nem, et operatio ad delectationem. Operatio ho¬minis est intellegere veritatem et amare bonita¬tem. Quod corrumpit intellegere, est peccatum. Et propter peccatum primi hominis totum genus humanum est involutum et obtenebratum, et manet veritas, uti est, incognita ab omnibus, licet quisque apponat aliquid. Plenaria igitur veritas ob peccatum in hoc mundo manet incognita. Et Aristoteles dicit: ‹Sicut oculus nocticoracis non potest videre solem, sic nec nos lumen crea¬toris, scilicet Deum, et substantias separatas›. Et hoc est valde miserabile, quoniam id, quod ma¬gis lucet, non possumus videre. Unde peccatum est sicut macula, quae impedit visum. «Diminu¬tae sunt veritates a filiis hominum». Item operatio ordinatur ad delectationem. Quaelibet operatio habet annexam delectatio¬nem; et virtus est, quae facit delectabiliter ope¬rari, quia in modum naturae inclinat, ut dicit Tullius. Et hoc est signum generati habitus, scilicet delectari in opere virtutis. Sed peccatum impedit. Nam luxuriosus faciat aliqua opera ca¬ste, non tamen ut castus, quia Cod. Vat. Lat. 1245 fol.43ra non delectabili¬ter, sed cum tristitia. Ita avarus licet faciat aliqua opera largitatis, non tamen laete et delectabiliter; et timidus facit aliqua opera virtutis fortitudinis, quia se in necessitate defendit aggrediendo ar¬dua, sed non ut fortis, qui immobiliter et delec¬tabiliter operatur. Unde sicut infirmitas a corpore modum, spe¬ciem et ordinem tollit, quia attenuat, deformat et ordinem humorum destruit, sic ‹peccatum est privatio modi, speciei et ordinis› animae. Et ita potest vexatio filiae considerari. Unde pro salute rogat Chananaea, et non petit nisi mi¬sericordiam. Dicit textus, quod Jesus ‹mulieri non respon¬dit verbum›. Et hoc ideo: Nam tacuit, ut illa quae sequuntur fierent, scilicet ut mulier capa¬cior fieret ad impetrandum. Unde, quia tacuit, ‹accesserunt discipuli eius›, «rogabant eum dicen¬tes: Dimitte eam, quia clamat post nos». Ecce, quid operatur importunitas orationis, quia provocat sanctos ad intercedendum. No¬tandum igitur, quod intercessio sanctorum tanto pronior, quanto clamor maior. Et nota, quo modo dicunt: «Dimitte eam, quia clamat post nos» etc. Dimittere est conce¬dere. «Dimitte nobis debita», oramus. Per hoc sanitatem impetramus, quia sublatio infirmitatis est restitutio sanitatis. Dicunt: «clamat». Ecce, quod mulier conti¬nuavit clamorem. Et dicunt: «post nos». Unde non deseruit mulier eos, sed secuta «clamavit». Jesus autem respondit: «Non sum missus» etc. Voluit enim Jesus, ut mulier fieret de illis, ad quos missus fuit, scilicet de fidelibus Deum vi¬dentibus. Et ob hoc tacuit. Nam quia cito non exaudivit, ipsa ardentior facta pervenit ad statum fidelium. Ipsa enim «venit», ut dicit textus «et adoravit eum dicens: Domine adiuva me», ac si diceret: Tu solus potes adiuvare, quia adiutor in tribulatione. Venit sic mulier propius ad Jesum per fidem. Nam adoratio ostendit ipsam credere Jesum Salvatorem, et hoc oratio ostendit: «Domine, adiuva me». Efficax et brevis adoratio, sicut apostoli rogaverunt, ut Dominus adiuvaret incredulitatem. Nam fides efficitur magna ex in¬fluxu divinae gratiae, qui influxus est adiutorium. Fides enim non nisi tali adiutorio augeri Cod. Vat. Lat. 1245 fol.43rb potest, cum ratio humana sit adeo parva, quod ad ipsam pertingere nequeat. Jesus autem tunc respondit: «Non est bo¬num» etc. Sicut prius tacendo perduxit eam ad adorationem, ita modo ad humiliationem ‹su¬mere panem a filiis›, scilicet refectionem vitae, ‹et dare canibus›, id est incapacibus. Nam panis cibus est rationabilium animalium, qui non de¬bet dari irrationabilibus canibus. Cibus rationis est vita spiritus. Unde ipsa profundius fidem su¬am propalavit humilitate, quia dixit: «Etiam Domine, nam et catelli» etc. Non fuit scandali¬zata, quia Christus eam canibus assimilavit, immo catello se similem fatebatur, qui scilicet ‹catelli nutriuntur ex superfluis micis, quae ca¬dunt de mensa dominorum›. Postquam igitur ob humilitatem fides eius facta fuit capax omnis desiderii, et mulier de ‹domo Israelis› etc., tunc respondit Jesus: «Muli¬er, magna est fides tua» etc. Ecce magna est fides catellos pasci posse de micis etc., scilicet abiectos homines et viles pos¬se pasci pane vitae etiam in micis etc., quasi ali¬ter pascantur cenantes, qui digni sunt, et aliter ‹catelli de micis›. Pascuntur tamen omnes pane vitae et intellec¬tus. Unde ait Jesus: «Mulier, magna est fides tua: fiat tibi sicut vis». Ecce magnam fidem adeo potentem, quod omnia cedunt ei! Fit enim credenti, uti voluerit. Et ideo subiungit: «Et sanata est filia eius in illa hora». Ecce sine longiore protractione fides sanat, sicut baptismus lavat. Mira res est fides, quae sanat et iustificat spiritum. Nam est conceptus Salvatoris in anima. Quando igitur fortis est talis conceptus et magnus, est sicut «ignis consu¬mens» omnem maculam et illuminans omnes te¬nebras et perficiens omnes vires et actuans om¬nem potentiam. Considera, quod nisi anima pervenerit ad tantam fidem, quod voluntati suae cedant om¬nia, non est christiformis neque capax filiationis Dei. Item attende, quod quamdiu aliud desideravit anima quam vitam suam, quae Deus est, non pervenit ad illam magnam fidem. Quare Paulus dicit, quod transferre montes per fidem non sit habere fidem, de qua hic loquitur Christus; sed requiritur fides formata caritate. Caritas enim est vita etc. Unde anima sine illa est mortua tam¬quam ‹aes tinniens›. Tinnitus enim, etiam licet auribus aliquid videatur esse, tamen intellectui, qui ad verbum sub voce latens respicit, nihil est, cum tinnitus non sit vox Cod. Vat. Lat. 1245 fol.43va significativa. Unde malignus spiritus Satan sive daemoni¬um, adversarius unitatis et caritatis, dominatur fidei illi, quae est sine caritate Dei, ex qua ido¬latria, incantationes, praestigia etc. eveniunt. Est consequenter considerandum: Ex quo fides est formata in homine, tunc voluntas so¬lum vult Deum. Stat igitur hominem attigisse talem fidem et non facere miracula, sicut Johan¬nes Baptista ‹maior omnium› indubie attigit, nec tamen fecit aliquod miraculum. Patet, quod ex miraculis non possumus arguere quem esse scriptum in libro vitae, nisi concurrrant alia, ut nos docet Christus ‹non debere laetari, si nobis subiciuntur spiritus etc., sed quia scripti in libro vitae›. Item nota, quo modo Christo omnia subici¬untur. Nam ubi ipse ‹habitat per fidem in anima›, tantae virtutis est anima illa, quod omnia fiunt, ut vult. Semper memor esto huius, quod Jesus hic dicit: «Mulier» etc. Nam Verbum aeternum, per quod anima, dum concipitur, in magna fide non solum ad se animam seu locum conceptionis ir¬radiat et illuminat, sed virtutem etiam operatur in alio secundum voluntatem animae, quae con¬cepit ipsum. Nam filia Chananaeae mulieris sa¬nata est fide Chananaeae. In nobis non est voluntas potentia. Non enim possumus quod volumus. Solum Verbum potest quod vult. Ubi igitur Verbum est in anima, ibi voluntas habet in virtute sua virtutem omnipo¬tentiae secundum gradum fidei: magnam, si ma¬gna fides; sicut scholaris numquam perveniet ad scientiam, nisi fides praecedat, qua ducitur ad eam. Si enim non crederet se posse assequi eam, non studeret. Postquam fide pergit, non pertin¬git, nisi fides sit magna et desiderio magno in¬flammata. Nam alias de facili non continuaret studium, sed minimo impedimento supervenien¬te desperaret. Desperatio evenit ex parva fide. Sicut fide Chananaeae sanatur filia, sic fide ec¬clesiae puer baptizatus.