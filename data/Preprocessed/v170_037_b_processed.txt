118r lin.1-19 1444 in festo Pentecostes Confluentiae «Paraclitus autem, Spiritus Sanctus, quem mittet Pater in nomine meo, ille vos docebit omnia et suggeret vobis omnia, quaecumque dixero vobis» Johannis 14 et in evangelio. Habemus esse naturale, ut id simus, quod sumus, et hoc a Deo Patre creatore omnium. Habemus posse ad supranaturale esse, scilicet spirituale et divinum, per regenerationem in Filio. Hoc attingimus in Sancto Spiritu. Et ita «natura, gratia et gloria» a Deo trino. Sumus creaturae in hoc mundo ambulantes, in promissione Filii sperantes, ad quam ductore ⌈Spiritus Sancti⌉ pertingimus. Etc. Dicit thema, quo modo ‹Pater mittet Spiri¬tum Sanctum› etc. Primo historiam ex Actibus videamus, scili¬cet <quo modo> hoc actum sit, quod Spiritus Sanctus sit missus in discipulos etc. Dicit thema: «Paraclitus autem Spiritus Sanctus» etc. Quaeritur hic, quid sit Spiritus Sanctus, et de «ruha» et «pneuma», et quid omnis spiritus, et quae spirituum diversitas. Secundo de motu rationali: Quo modo est, quod omnis spiritus rationalis est creatus bonus et tamen non movetur ad bonum semper? Primo, quo modo historice describatur mis¬sio Spiritus Sancti, praemittatur. Primo, quid sit spiritus, et quo modo omnis motus a spiritu, et de diversitate spirituum, et quo modo praesunt motibus, et ultimo de Spiritu Sancto, qui sanc¬tificat et transfert etc.