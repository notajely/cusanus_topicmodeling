19va lin.20 «Videte, ne contemnatis unum ex hiis pusillis. Dico enim vobis, quia angeli eorum semper vi¬dent faciem Patris mei, qui in caelis est», Mat¬thaei 18 et in evangelio. Quando Christus ostendit per stateris solutio¬nem pro eo et Petro Petrum omnium in se com¬plicare potestatem, et ob hoc maiorem, «in illa hora accesserunt ad Jesum» interrogantes: «Quis putas» etc. an hic maior sit? et ibi: «maior» an propterea Petrus nobis maior, quia hic nobis praelatus? Volens Jesus docere divinam artem, scilicet quod regnum caelorum non sequitur regnum istius mundi, advocavit «Jesus parvulum et sta¬tuit in medio eorum et dixit: Amen, dico vo¬bis, nisi conversi fueritis et efficiamini sicut parvulus, non intrabitis in regna caelorum». Parvuli enim sine omni peccato actuali sunt corde, ore et opere, in quibus est innocentia et simplicitas. Unde duo Christus dicit necessaria, scilicet conversionem et innocentiam. Conversio respi¬cit fidem, innocentia opus. Et nota, quando dicit: «Efficiamini». Et haec est stola Christi, scilicet in qua ‹denuo nascimur›. Et de adultis et peccatoribus renati efficimur ut parvuli, scilicet 19vb humiles perfecta humilitate. Unde humilitas parvuli est perfecta in adulto. Hinc subdit: «Quicumque humiliaverit se sic¬ut parvulus iste, hic est maior in regno caelo¬rum». Ex quo habemus responsionem ad quae¬situm, quod maioritas in regno mensuratur ex minoritate in hoc mundo, non ex maioritate; sic¬ut Augustinus non praefert Petrum Cypriano in caelo, sed auctoritate in hoc mundo. Et quod Christus reluceat in parvulo, subdit: «Qui susceperit unum parvulum talem in nomi¬ne meo, me suscipit». Ecce dupliciter Christus repraesentatur ut in¬nocens agnus in parvulo, ut dominus rex et sa¬cerdos magnus in Petro; ut innocens, qui se ul¬tima humilitate «humiliavit usque ad mortem crucis», exaltatus est in caelo et sortitus est «no¬men super omne nomen». Humilitas igitur est mensura maioritatis. «Qui autem scandalizaverit» etc. Ostendit, quo modo melius est perdere vitam morte igno¬miniosa quam offendiculum ponere pusillis fide¬libus. Offenditur enim Christus in pusillis. «Vae mundo a scandalis». Nam mundus iste scanda¬lizat credentes in Christum. Unde multa praebet impedimenta mundus iste et iuxta suam condi¬cionem ita necesse est, sed «vae homini, per quem» etc. Nam non excusatur <ali>quis, per quem scandalum venit ob mundi condicionem, quae etsi secundum mundum videatur necessa¬ria, non tamen secundum aliquem hominem. Et sicut non excusatur homo in mundo, per quem scandalum venit, ita etiam non excusatur ob scandalum. Nam potest homo a scandalis istis se liberare. Si enim reperis in opere aut incessu tuo scan¬dalum aut manu aut pede, potes avertere te et abscindere; et ‹bonum est tibi ad vitam ingredi› etc., sicut in hoc mundo, ut vivas, facis. Si enim sentires impedimentum vitae in pede, per quod timeres vitam perdere, abscinderes, ut viveres. Ita de aeterna vita, quae intrari aliter nequit quam ut ista conservari. Unde esse claudum in hoc mundo vel debilem ad hoc, quod nunc clau¬dus vel debilis, tunc valeas in sana et perfecta vita, bonum est; sic de oculo etc. Et considera, quo modo ait 20ra de vita aeterna et eius contrario, scilicet ‹igne aeterno›, et quod ille ignis sit gehenna. Ex quo habes animam in igne aeterno aeter¬naliter esse. Et ita non perit. Et tamen est sine vita, hoc est, quod anima est ut oculus verus in tenebra; est enim et sine vita sua. Caret enim luce, sine qua actu non vi¬det; sic anima, quae luce caret, quae illuminat mentem, non vivit, licet sit etc. Concludit Christus: «Videte, ne contemnatis unum ex hiis pusillis», quod pusilli non debent contemni. Nam tantam curam de eis agit «Pater caelestis», quod «angeli eorum semper vident fa¬ciem» etc. Ex hoc est attendendum, quod pusilli diriguntur per angelum. Nam angelus est vis di¬vina. Alibi ait Spiritum Patris loqui in apostolis. Et dicit Rabbi Moyses «Deum omnia operari in manu angeli». Et angelus est Verbi Dei geru¬lus, sicut vox gerit verbum mentis ad alium et movet verbum famulum ad hoc et illud; sic spi¬ritu oris Dei «in manu angeli» omnia fiunt. Nota: Ait Apostolus Actuum XVII, quo modo in nobis est quoddam semen divinum etc. Hoc semen est vis quaedam intellectualis, et est in terra sensibilis vitae seminata; et in parte illa, in qua contingit vitam sensibilem, est ratiocina¬tiva. Nam est seminata illa vis, ut proficiat, non ut ait Plato. Oportet igitur concitari admiratio¬ne, ut pergat et inquirat Deum. Et non est Deus in ratione aut sensu attin¬gibilis, quia est in regno suo, quod «non est de hoc mundo». Illa vis intellectualis quidditatem rerum inqui¬rit; et hoc est Deum quaerere, qui est «causa causarum». Et habet lumen rationis, in quo re¬lucet lumen aeternae rationis; et potest intellec¬tus concitatus quasi ignis ex silice elicitus per lumen, quod eo resplendet, crescere sine termi¬no, sicut videmus intellectum semper posse pro¬ficere et numquam satiari; et proficit in schola Christi, quia ipse est magister. Et docuit nos Christus, quo modo proficere potest usque ad filiationem, hoc est cognitionem Dei. Solus enim Filius cognoscit Patrem; adopti¬vus autem ex revelatione veri Filii seu ex gratia; nam adoptio est gratia. Unde adoptivus non per se sed per 20rb Jesum, sicut homo transit mare non per se, sed defertur in navi et per spiritum sive ventum etc. Ac si quis vellet effici filius et quia hoc extra filiationem esse non possit, oporteret illam indui. Sic de arte etc. Sicut autem argentum vivum habet in se vim convertibilem, ita quod per unam decoctionem convertitur in plumbum, per aliam in stagnum etc., sic spiritus noster conver¬titur per decoctiones ad similitudines perfecto¬rum metallorum. Perfecta metalla sunt purgata et specula: Sic sunt spiritus intellectuales actu veritatem apprehendentes et videntes, qui sunt angeli etc. Elevatur igitur spiritus noster ad so¬cietatem angelorum, secundum quod in hoc mundo profecit in scholis etc.