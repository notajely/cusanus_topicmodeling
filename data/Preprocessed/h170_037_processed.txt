116r «Paraclitus autem, Spiritus Sanctus, quem mittet Pater in nomine meo, ille vos docebit om¬nia et suggeret vobis omnia, quaecumque dixero vobis» Johannis 14. «Sancti Spiritus» assit nobis «gratia», cuius in ecclesiam descensum annua festivitate celebra¬mus. Creavit Deus Pater hominem, regeneravit Deus Filius ipsum, instruit eum Deus Paraclitus. Habemus esse quoddam naturale, ut in hoc mundo id simus, quod sumus, et hoc a Patre. Habemus posse supra hoc mortale esse ad spiri¬tuale aeternum pervenire, et hoc per regenerati¬onem in Filio. Hoc esse spirituale in spiritu attingimus per Spiritum Sanctum. Locuturus sum itaque de hoc Spiritu Sancto, quo ductore hic pergimus ad promissionem, et in quo felicitatem attingimus in termino motus. Sed quia nemo de Deo Spiritu recte loqui poterit, nisi in ipso loquatur Spiritus, ‹neque carnalis homo percipit ea, quae Spiritus sunt›, hinc, ut in me loquatur Spiritus et ut spiritus vester Spiritu verbi Dei, quod expressurus sum, excitetur, et ut in nobis ipsis Spiritus ignem divini amoris in flammam sursum scandentem extendat, oremus: «Veni, Sancte Spiritus, reple tuorum corda fidelium et tui amoris ignem in eis accende!» etc. PARS PRIMA Cur missio Spiritus Christi necessaria fuerit Aiebat Christus, cum in Capharnaum (Jo¬hannis 6) praedicaret, auditoribus recipientibus sensualiter et carnaliter verba sua, quo modo ‹verba eius essent spiritus et vita›. Et quoniam corporalis Christi praesentia ac conversatio humana et sensibilis <in> parte sen¬sibili animae apostolorum nova quaedam et ad¬miranda impressit et erat Christus seminator verbi transiens et evangelizans, exsistentibus cordibus apostolorum siccis remanserant illa verba in ipsa terra humanali apostolorum, uti prolata et seminata erant, in suo litterali vestitu; et non poterant fructum parere, nisi morerentur in sua sensibilitate. Et hinc, sicut homo non potest in virtute interiore imaginativa hominem concipere, quam¬diu sensibiliter praesens est, sic non poterant apostoli Christum in spiritu apprehendere, nisi a sensu recederet. Ait enim: ‹Nisi ego abiero, Paraclitus non veniet›. Unde dicit evangelium haec: Adhuc ‹vobiscum manens locutus sum. Paraclitus autem etc., ille vos docebit› etc. Hanc doctrinam Spiritus non nisi a Spiritu potuerunt apostoli habere, ut intellegerent, quo modo ‹verba Christi essent spiritus et vita›. Promisit autem Christus, postquam ipse assumptus esset, mittere «Spiritum veritatis». Hoc est quidem ita advertendum: [nam] Cum ipse dixisset ‹se ipsum esse vitam et veritatem›, promisit apostolis spiritum suum, scilicet «Spi¬ritum veritatis, qui a Patre procedit», quoniam nemo potest dicere in veritate Jesum Christum esse Deum et hominem ‹nisi in eo Spiritu›. Et nemo potest clamare ad Patrem: «Abba, Pater!», nisi in ‹Spiritu veritatis›. Solus enim «Filius novit Patrem» – et ideo eum, quem noscit, invocat Patrem – et alius nullus, nisi ‹cui Filius revelat›. Ille est autem, ‹cui Filius revelat›, qui in spiritu suo recipit «Spiritum veritatis» «et reve¬lationis». Christus vero omnia apostolis ut amicis enar¬ravit. Sed non potuerunt recipere in spiritu, et ita non apprehenderunt enarrata spiritali vita¬litate. Ad hoc autem, ut illa, quae ipse auribus eorum impressit, in spiritu gustarent, iussit, ut ipsi sederent et «exspectarent promissionem Patris» etc. Haec est enim via, per quam devenitur de sensibili apprehensione in spiritalem, scilicet au¬dire cum admiratione atque videre opera Dei, quae «in Christo operatus est», et sedere et non evagari, sed meditari in illis et exspectare summa fide revelationem occultorum in Spiritu et ‹orare sine intermissione›, uti apostoli decem diebus etc. Postquam enim decem diebus apostoli maxi¬mo desiderio «in oratione perseverantes» ex¬spectaverunt Spiritum Sanctum, undecima die descendit. Videamus historiam etc. Habemus autem ex historia, quo modo post exspectationem venit et sub quibus signis. Dicit autem evangelium, quod non nisi ‹sermonem Christi servans› potest habere inhabitantem Patrem et Filium, ac quod illi mittetur Spiritus Sanctus, qui «docebit omnem veritatem» etc. Videamus evangelium in summa: «Si quis diligit me» etc. PARS SECUNDA Quid sit «spiritus» 116v «Paraclitus autem» etc. Quia hic dicitur de Spiritu Paraclito, ad¬vertere debemus de multiplici spiritu. Nam est «Spiritus Domini», qui est Creator; est spiritus, qui est creatura. Spiritus Sanctus, qui est Creator, est «nexus Patris et Filii» sive «unitatis et aequalitatis»: «ab unitate aequalitas», «ab unitate et aequalitate conexio». Etc. Hic igitur Spiritus est vis conexi¬onis omnium creaturarum et a Platonicis «anima mundi», ab aliis «fatum», ab aliis «dispositio divina» rebus immobiliter inhaerens vocatur. Nam sicut «ab Unitate descendit alteritas» sive possibilitas et <ab> Aequalitate actus possi¬bilitatis sive forma, qua nihil maius nec minus est, ita a Conexione descendit motus. Nihil enim potest de possibilitate in actum duci nisi per motum. Ita in artificialibus videmus, quo modo forma per motum introducitur. ‹Motus› igitur ‹universitatis› descendit ab infinita Conexione. Deus igitur est omnipotens et ipsa absoluta necessitas, per quam est possi¬bilitas rerum; est sapientia infinita, per quam est discretio et dispositio formalis; est bonitas infinita, per quam est attractio. Creat igitur, disponit et attrahit. Descendit itaque a Spiritu universorum ‹motus universitatis›, et hic motus varie partici¬patur: aliter in natura intellectuali, aliter in rationali, aliter in sensibili. Quaedam enim participant hunc motum co¬nexionis in finem, ut sint, quaedam, ut vivant, quaedam, ut intellegant. «Spiritus Domini replevit orbem terrarum» etc. «Emitte Spiritum tuum, et creabuntur» etc. Nos autem homines participamus hunc mo¬tum universitatis non tantum, ut simus, non tantum, ut vivamus, sed ut simus et vivamus et intellectualiter ipsum esse omnipotentiae et ip¬sam vitam sapientiae aeternae ac ipsam bonita¬tem in fonte degustemus. Quies igitur infimarum creaturarum spiri¬tum universorum in umbra participantium est, ut hoc sint, quod sunt in hoc mundo. Quies autem animalium est, ut vivant sensibiliter. Quies intellectualium est in apprehensione vitae et esse intellectualis, scilicet in apprehensione veri; «verum» enim «est obiectum intellectus». Habet autem spiritus noster motum unum animalem, quo motu movet corpus, ut animaliter vivat; et hic motus tantum apparet in pueris et insipientibus. Habet motum ut «Dei imago», in quo om¬nia se facit, ‖quia‖ rerum similitudo; et hic motus apparet in usum rationis habentibus. Et hos duos motus habet spiritus noster ex naturali participatione spiritus universorum in suo ordine, quoniam est rationalis. Sed per hos motus non potest attingere ad quietem. Nam cum sit motus eius ad verum, non attingit motu animali verum, sed vitam corruptibilem; nec motu rationali, quo motu se facit rerum simi¬litudines, cum similitudo non sit ipsa veritas, sed per infinitum ab ipsa cadens. Unde in hiis omnis humanus motus ‖est‖ quiescens, scilicet vel in vita sensibili huius suppositi vel in quadam immortali vita, sensibili tamen. Et in hoc fuit omnium ignorantia, quo¬niam rerum sensibilitatem ‖seu similitudinem veri‖ nemo exire potuit. Et hinc hunc mundum omnes sibi finem posuerunt. Christus autem, qui «veritas» est, de alio spirituali quodam mundo et regno nos instruxit et nos illius capaces in se ipso effecit. Aperuit autem Christus nobis, quoniam spi¬ritus ille, qui finem ponit extra Deum in mun¬do, est «malignus spiritus» non habens requiem, quoniam eius motus non est ad-veritatem, ubi tantum est quies intellectus, sed est a-veritate in similitudinarias phantasias. Unde hii omnes spiritus sunt motum falsum et erroneum habentes, quorum caput est «prin¬ceps huius mundi». Sed hic «princeps huius mun¬di non habet» in veritate seu de Christi Spiritu «quidquam» potestatis, sicut umbra non habet po¬testatem in lucem, sed veniente luce cedit et ad nihilum redigitur potentia eius, ut dicit evange¬lium. Sunt igitur naturae quaedam intellectuales, quae se involverunt umbris ignorantiae et mo¬ventur a bono, vero et iusto; alii vero ‖sunt spiritus‖ ad bonum, verum, iustum ‖se moven¬tes‖. Et hoc deprehendimus in 117r motu nostri spi¬ritus. Nam noster spiritus licet a Deo creatus sit bonus, tamen motus eius, ut sit rationalis et divinum motum altiore gradu participans, liberi arbitrii est. Si igitur a bono se avertit in motu ad falsum et malum, tunc huic motioni consen¬sum praebet. Motio igitur illa, cui sic consen¬sum praebet, ab aliquo apparenti bono persua¬detur. Hinc ad hunc motum excitari dicimur seduc¬tione motoris maligni. Quare spiritum malignum temptatorem nobis ista suggerere credimus. Unde quemlibet hominem habere spiritum mali¬gnum ac etiam spiritum bonum doctores affir¬mant. Sed hic spiritus malignus generaliter ad mala inducit et subest iussionibus principum, qui concurrunt in seducendo. Unde, cum ad pec¬catum luxuriae inclinatur, evenit motus a ‹spi¬ritu fornicationis›; et ita de reliquis. Omnis enim motus aversionis a Deo medio alicuius par¬ticularis delicti sub principe aliquo mundi exsi¬stit. Omnes autem mundi principes sub uno, de quo hic in evangelio. Sic omnes «virtutes» sunt intellectuales spi¬ritus. Et sunt virtutes, quae ad virtutes movent et inclinant, et sunt spiritus varii unius summi principis, scilicet supremi Spiritus naturam bo¬nam participantes, qui ad ipsum sunt conversi et ad ipsum convertunt. Operantur enim omnes separati spiritus, uti sunt, scilicet avertendo a ‹virtute Altissimi›, quae Sanctus Spiritus est, quia sunt aversi; aut convertendo, quia sunt conversi. Dicit autem Christus, quod «angeli eorum», omnium hominum, «semper vident faciem Pa¬tris». Hii angeli de nobis curam habent – ‖Psal¬mista‖: «Angelis suis ‖mandavit de te» etc.‖ – et nos mirabili studio custodiunt; et extremam diligentiam faciunt, ut nos praesentent Altissimo. Nam, ut ait Origenes, ex hoc se Deo grate ser¬vire sciunt. In omni igitur motu ‖ad finem‖ ascende ad quoddam contractum principium ipsius, et ibi intellege virtutem divinam seu angelum praesi¬dentem. Vides motum alium in specie leonina, alium in lupina, alium in ovina; ita de universis spe¬cificis naturis. Hanc igitur virtutem, quam in omnibus spe¬cifice unitis vides in diversitate exsistere, affirma Dei virtutem sic contracte participatam. Dei autem «virtus» aliquando «angelus» <vo¬catur>, ut a christianis; Philo ait, qui Plato¬nicus fuit, etiam «daemonia» quasi scientifica animalia vocari. Unde alii sunt spiritus, qui motibus elemen¬taribus praesunt, alii, qui motibus stellaribus, alii, qui motibus rationabilibus, alii, qui mo¬tibus sensibilibus etc. Est tamen unus divinus Spiritus varie sic participatus et multiplex, ‖ut in organo unus spiritus in variis cannis aut fistulis receptus est unus in se et multiplex in operatione secundum varietatem recipientium fistularum‖. Sic quidem omnia regna certis in suo motu regiminis subsunt spiritibus, ut de regno Per¬sarum etc. legitur in Daniele. Ecclesia etiam universalis rectori subest, ita quidem omnis ecclesia, ut in Apocalypsi; sic ecclesia Treverensis, sic quaelibet congregatio, sive religiosorum sive civium etc. Et est advertendum, quod sicut divinus spi¬ritus est «amor» sive «caritas» seu «conexio», ita omnes virtutes seu spiritus tales unionum sunt conservatores et pacis. «Maligni» autem «spiritus» sunt, qui se a pace averterunt et cari¬tate, et sunt divisionum suggestores. Considera igitur, quae geruntur bella inter spiritus, et quid mali evenit ex victoria maligni! Unde, cum alii sint spiritus, quorum motus est a Deo, alii, quorum motus a ‹principe mundi›, saepe decipitur homo ‹spirituum discretionem› ignorans, quando ‹Satan se figurat in angelum lucis›. Iubemur igitur, ut consideremus et tempte¬mus ‹spiritus, si sunt a Deo›. Sed nisi nos doceat Spiritus Sanctus et no¬bis suggerat verba veritatis, discretionem non attingemus. Et, ut ait Paulus, in Sancto Spiritu datur nobis «spirituum discretio». ‖«Spiritus» igitur «Domini» est, per quem est motus omnium, quae moventur, et in quo omnia, quae moventur, quoniam ipse est «prin¬cipium, medium et finis» omnis motus, ‹omnia continens›, omnia replens.‖ PARS TERTIA Quid Spiritus Sanctus in eis, ad quos mittitur, operetur et quo modo recipi debeat, quaestiones quinque 117v lin.34-36 Quantum ad tertium, scilicet: Ad quos mit¬titur? Ibi dicendum, quod Spiritus Sanctus mitti¬tur ad eos, qui sunt capaces in intellectu et affectu, quorum spiritus movetur ad «unum, ve¬rum et bonum». 118r lin.20-39 Quo modo nos parare debemus, ut nobis mittatur Spiritus Sanctus? Dico: Quoniam Spiritus Sanctus est vir¬tus Dei, non mittetur nisi in virtuosum spi¬ritum. Non enim potest virtus esse in ficto et non virtuoso. Debet autem spiritus esse virtu¬osus secundum motum eius ad «unum», ad «verum» et ad «bonum». Primo quidem, ut non moveat se nisi ad unum, qui est ipsum esse, hoc est ad Patrem; non nisi ad verum, hoc est Filium; non nisi ad bonum, hoc est Spiritum Sanctum. Motus enim, qui est ad unum, verum, bonum, est, in quo potest habitare Pater et Filius et Spiritus Sanctus. Qui Deum omnibus, «quae in mundo sunt», praefert, de mundo, qui in divisione multa et «in maligno positus est», se movet ad Patrem. Qui veritatem omnibus praefert, se movet de fallaci deceptione huius mundi ad Filium Dei. Qui bonum in sua puritate eligit, omnem boni apparentiam huius mundi relinquit. Qui spiritum suum hiis motibus habituat, ipsum virtuosum facit. Nam totus homo virtuo¬sus erit, si spiritus extra hanc viam non sinit sensibiles motus effluere, sed freno et calcari¬bus animale corpus domat. Hic enim exornat domum suam «prudentia, fortitudine, iustitia et temperantia», ut in ipso possint esse theologicae virtutes «fides, spes et caritas». Hunc oportet advertere, quo modo «verba» Christi «sunt spiritus et vita». Oportet illa te¬nere et sedere et meditari et pensare, quod nisi sensualis praesentia abeat, [quod] non poterit in spiritu esse. Oportet illum orare, petere etc. 118v lin.1-16 Domus sollicite praeparetur! Purgetur per immunditiae peccatorum purgationem, quia non est spiritus sicut porcus etc. Et est animali¬tatem deponere, quia «animalis homo non perci¬pit ea, quae sunt Spiritus» (⌈II⌉ Cor. 2). Bernardus: ‹Sicut aqua et ignis se non compatiuntur, ita carnales et spirituales deliciae›. Et hoc est expellere «spiritus immundos». «Cor mundum crea in me, Deus!» etc. Post purgationem oportet ornare variis pic¬turis sanctarum meditationum. Item per orationis instantiam oportet, quod invitetur, quia non est similis ioculario, qui vadit in nuptias non invitatus etc. Apostoli oraverunt pro se et pro aliis (Act. 8). Invitatus cito venit: «Optavi, et datus est mihi sensus; invocavi, et venit in me spiritus sapientiae» (Sap. 7). Et in tertiis ipsum debemus invocare, non in ultimis diebus etc. ‖Lucae ultimo: ‹Vos autem, sedete, donec induamini virtute ex alto!›‖ Et nota, qualem societatem habuerunt apo¬stoli, quando invocarunt Spiritum Sanctum, sci¬licet Mariae matris etc. Ita stude! Item oportet te servire ⌈sibi⌉ prius quam mundo, prius spiritui quam ventri etc. Isaiae 42: «Ecce, servus meus, suscipiam eum. Electus meus, complacuit sibi in eo ⌈animae meae⌉. Dedi spiritum meum super eum». De Johanne Baptista: «Puer autem cresce¬bat et confortabatur» Spiritu Sancto etc. Item oportet ei lectum parare, quia non est similis molendinario, qui in tumultu dormit etc. Isaiae ⌈65⌉: Super humilem et quietum requi¬escet. Et oportet, ut eius familiam etiam recipias, quia non est dominus rusticus etc. 115r ‖Quo modo in nobis est Spiritus Sanctus?‖ Dupliciter Deus est in creatura: aut «per essentiam, praesentiam et potentiam», et sic un¬dique; aut gratuite et spiritualiter dando dona gratiae; sic hic. Unde venit cum dono. Ad Romanos 5: «Ca¬ritas Dei diffusa est in cordibus nostris per Spi¬ritum Sanctum, qui datus est nobis». Per «gratiam gratis datam» nemo salvatur, sed <per> «gratiam gratum facientem», scilicet caritatem, quia sine Spiritu Sancto non salvatur etc.: ‹Si caritatem non habeo, nihil sum› (I Ad Cor. 13). Haec caritas animam per amorem Deo dul¬citer iungit ‖et vocatur «amor fruitivus»‖; et imperat omnibus viribus animae et corporis, ut dilecto serviant omni loco et tempore etc. Et dicitur «amor concupiscentiae», quia con¬cupiscit servire, seu vocatur amor operativus seu practicus. Alius est gradus, per quem stimulat ama¬tum ab omnibus amari, laudari, benedici etc. Et tunc effluit caritas proximi, et appro¬priatur Spiritui Sancto, quamvis ‹indivisa sint opera Trinitatis›, quia per modum doni proce¬dit etc. Spiritus Sanctus sanctificando venit, quia sanctus. ‖Quo modo intellegitur missio Spiritus Sancti? Dico, quod‖ missio Spiritus Sancti sic de¬scribitur: ‹Est progressus amoris a Patre et Fi¬lio› ad creaturam ‹pro ipsius creaturae sanctifi¬catione›. ‖Solum rationalis seu intellectualis natura est sanctificabilis, quia solum ‹capax est Dei› ‹per intellectum et affectum›.‖ Nec aliud est sanctitas quam «gratum fa¬ciens gratia», aut caritas, quam Spiritus Sanctus suo adventu infundit. Et oritur primo <timor> meditatione pecca¬torum, rigore iudicis et poenae, et est «timor servilis», et est «initium sapientiae». Deinde recogitat bona Creatoris, quae dedit, et offensam erubescens etc. Et <hic timor Do¬mini> est «initialis», per quem Spiritus Sanctus mentem primo ingreditur; et ubi cogitat non sua, non poenam, sed quae sunt Dei honoris et re¬verentiae, tunc erit «filialis» et est donum pri¬mum. Deinde mens pia efficitur, scilicet liberaliter benivola; qua<re> nititur ‹Deo pro omnibus rependere, quae tribuit›, et proximo propter ipsum, quidquid valet compassionis etc. Et est secundum donum. Sed quia huic discretio est necessaria, venit «donum scientiae», quae est supernaturalis dis¬cretio in agibilibus. Et quia tali adveniunt adversitates tempta¬tionum, sequitur «donum fortitudinis», deinde «donum consilii» ad ferventer exsequendum ea, quae sibi consulta sunt etc. Et sunt dona circa activam vitam. Deinde sequitur «donum intellectus» in con¬templativa <vita>, per quod intellegant admira¬bilem Dei potentiam et «mirabilia opera» eius; et <hic> de lege eius etc. Deinde «donum sapientiae», ut gustet, quam «suavis est Dominus» etc. ‖Nota: Missio visibilis per signa constat, invisibilis sine signo est.‖ ‖Quo modo de differentiis donorum <cogi¬tandum est>? Dico, quod‖ sunt quaedam dona Spiritus, cum quibus non confertur gratia gratum faciens, ut «timor servilis» et «fides informis», quaedam, cum quibus non semper, ut <dona> linguarum, miraculorum, prophetiae. Alia sunt, in quibus semper sanctitas confertur; immo sunt sanctifi¬catio creaturae, ut est caritas, quae «Deo ho¬minem carum facit» sive gratificat, hoc est sanctificare. Sic in infusione caritatis Spiritus Sanctus datur. Est enim virtus virtutum et «forma» earum dans esse meritorium, quod sine illa <aliae virtutes> nequaquam haberent, quia sine caritate homo nihil est etc. (<I> Ad Cor. 13). Augustinus XV De Trinitate: ‹Sola cari¬tas dividit inter filios Dei et perditionis›. Et non potest <caritas> habitus ex actibus frequentatis acquisitus <esse>, cum humana exer¬citia, quantumcumque conentur, non possint in ultimum finem modo supernaturali, quali modo caritas mentem movet, tam hic quam in patria <pertingere>; sed est habitus a Deo infusus per Spiritum Sanctum appropriate. Et <est> inter dona creata excellentissimum, quin immo «participatio quaedam» doni incre¬ati, scilicet «Spiritus Sancti», a quo immediate emanat in spiritum rationalem, et subiective in voluntatem, vivificans omnes vires animae et in Deum dirigens. Sicut enim Spiritus Sanctus est nexus et «gluten» indissolubile, quo Pater et Filius se et nos diligunt, sic virtus caritatis nexus quidam est, quo formaliter nos Deo amorose conectimur atque proximo in Deo conglutinamur. Et hoc est ‹Deum in nobis manere et nos in Deo›, non ut morales amicitiae [quae] prop¬ter bonum honestum, delectabile 115v seu utile homi¬nes nectunt propter communicationem politicam, sed haec est altissima in communicatione divina et beatifica. Habet ordinem, quia primo «supra se» in Deum propter ipsum. Qui enim ‹confitebitur Deo, quando benefecerit ei›, plus se Deo diligit et extra caritatem est. Secundo fertur «in se», ut se diligat participem gloriae Dei; tertio in id, quod est «iuxta se», ut proximum tamquam in bea¬titudinis socium; qui autem proximum non prop¬ter Deum, sed se ipsum diligit, «in caritate non est»; quarto in id, quod est «infra se», sci¬licet in corpus, ut illud nutriat, gubernet, ca¬stiget, ut beatitudinis particeps fiat. Et non <est> caritas diligere ‹carnem in desideriis› etc. Cum igitur caritas sit vita animae, omne peccatum, quod est contra caritatem, mortale est. Contemptus enim facit peccatum mortale, quia caritati obviat etc. Et ita omne peccatum est contra Spiritum Sanctum largo modo; sed sunt aliqua peccata enumerata, quae dicuntur principaliter in Spiri¬tum Sanctum. ‹‘Nam aliqua sunt peccata in Patrem, quae fiunt ex infirmitate contra potentiam, quae at¬tribuitur Patri; aliqua contra Filium ex ignoran¬tia contra veritatem seu sapientiam, quae attri¬buitur Filio; aliqua contra bonitatem, quae at¬tribuitur Spiritui Sancto. Et illa, quae fiunt ex malitia, dicuntur in Spiritum Sanctum’; talis sci¬licet malitia, quae contemnit et abicit ea, per quae peccatum vitari possit›. ‹Et quia misericordia et iustitia Dei nos sol¬licitant ad spem et timorem, tunc desperatione et praesumptione peccatur in Spiritum Sanctum. Duo se tenent ex parte donorum Dei: co¬gnitio veritatis et auxilium interioris gratiae; contra quae <sunt> “impugnatio veritatis agni¬tae”, ut liberius peccet, et ‘invidia fraternae gratiae’, quando invidet, quod gratia crescit in mundo. Duo etiam sunt in peccato, quae nos retra¬here debent, scilicet actus turpitudo sive deordi¬natio et boni, quod in peccato acquiritur, parvi¬tas sive brevitas. Primum abicitur per impaenitentiam, scili¬cet habendo propositum non paenitendi; secun¬dum per obstinationem, nam firmat mentis pro¬positum, ut peccato inhaereat›. Ista peccata non habent excusationem et propterea ‹non remittuntur›. Sed quia miseri¬cordia Dei potest succurrere aliquibus, ut ‹rede¬ant ad cor› et contritionem recipiant de certis peccatis, de illis etiam fit remissio etc. 118v lin.17-41 ‖Quo modo communiter Spiritus Sanctus nominatur doctor, liberator, confortator, conso¬lator etc.? Dico ideo «doctor», quia‖ docet veritatem vitae contra hypocrisim et fraudulentiam; item veritatem iustitiae contra avaritiam, veritatem famae contra luxuriam, veritatem iustitiae contra superbiam, quae non permittit hominem habere notitiam sui. Item hominem a servitute liberat. «Lex Spiritus vitae in Christo liberavit» Paulum «a lege peccati et mortis» (Ad Rom. 8). II Ad Corinthios 3: «Ubi Spiritus Domini, ibi libertas». Confortat in bono, sicut Johannes «in deser¬to» «confortabatur spiritu» etc. Item hospitem suum contra omnem adversarium suum adiuvat et defendit. ‹Spiritus Domini ornavit caelos› (Job 26). Item hospitem ad amorem suum in¬flammat. Ad Romanos 5: «Caritas Dei diffusa est» etc. Item hospitem ad pallatium suum re¬cipit: ‹Spiritus tuus bonus deducit in terram suam› etc. «Amodo iam dicit Spiritus» etc. Item habemus per ipsum veniam peccato¬rum, victoriam inimicorum, gloriam donorum, gratiam praemiorum. <De primo>: 36 Ezechiel: «Effundam super vos aquam mundam, et mundabimini» etc. «Cor mundum crea!» etc. II Ad Corinthios 7: «Mun¬demus nos» etc. De secundo: «Irruit Spiritus Domini in Samson, et dilaceravit leonem». Leo est diabo¬lus; I Petri 5: «adversarius vester diabolus». De tertio: Isaiae 11: «Egredietur virga de radice» et cetera usque ibi: «super eum Spiri¬tus Domini» etc. De quarto: «Non est regnum Dei esca et potus, sed iustitia et pax et gaudium in Spi¬ritu Sancto» (Ad Rom. 14). Item est «consolator» illuminando intellec¬tum: infundens splendorem cognitionis, inflam¬mando affectum: dans fervorem dilectionis, sa¬nando affectum: mitigans dolorem temptationis, delectando spiritualem gustum: tribuens dulco¬rem devotionis. ‖Adverte, quo modo Spiritus Sanctus est aqua, ignis, unguentum etc. et omnia illa, quae germinare, purgare aut sanare faciunt.‖ Adverte, quo modo ignis ardens crescit ven¬to adversitatis, sic habens Spiritum etc. «In tribulatione dilatasti mihi» etc. ‹Apostoli gau¬dentes recesserunt a conspectu consilii, quoniam digni habiti sunt› etc.