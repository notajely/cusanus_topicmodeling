112r «Seraphin duabus alis volabant et clamabat alter ad alterum dicentes: Sanctus, sanctus, sanc¬tus Dominus Sabaoth. Plena est omnis terra glo¬ria eius» Isaiae 6. Ezechiel vidit ‹gloriam Dei› circa Chobar et animalia ‹quattuor facierum›; et habebant quattuor alas. Et rotas vidit, in quibus «erat spiritus vitae». Johannes in Apocalypsi 4 vidit gloriam Dei et «quattuor animalia in circuitu» et «viginti quattuor seniores» etc. Et nota, quo modo duas visiones Isaiae et Ezechielis unit Johannes. Apostolus Ad Romanos, ut in epistola, vi¬detur exponere has visiones, quasi sint figuran¬tes ‹altitudinem divitiarum scientiae Dei› etc., «quoniam ab ipso, per ipsum et in ipso» etc. Haec est omnium visionum conclusio. Videamus igitur epistolam brevissime: «O, altitudo!» etc. Et: «quoniam ex ipso» etc. Subiunge ad epistolam: Haec est causa clamo¬ris seraphici: «Sanctus, sanctus» etc. Hic intra ad illam visionem; ubi primo narra ipsam, ut Isaias ipsam describit. Deinde pro eius explanatione duas alas ex¬pone, scilicet alam affectus primo et post alam intellectus. De triplici ordine pennarum, quae ducunt: Primae pennae minores sunt fidei, aliae spei. Tertiae, maximae, sunt caritatis. De eo, quo modo «impossibile» est nos moveri ad apprehensionem «sine fide». Quo modo fides est ducens. Fide pergitur, spe con¬tinuatur, caritate adipiscitur. Duo sunt, quae sollicitant: timor et deside¬rium. Unde, postquam anima credit non esse vitam nisi in vita trina et una et extra illam esse mortem, vult fugere mortem, quia timet absorberi a morte, et elevat pennas. Et sic motus initialis est a timore. Deinde, cum se movere incipit a morte et volat ver¬sus vitam, desiderat in vita quiescere; et con¬tinue, quanto plus accedit per recessum a morte, tanto a vita plus vivificatur et motus eius viva¬cior est et pennae maiores etc. Sed hic adverte, ut fides sit vivax, ut du¬cere possit imaginem Trinitatis in veram Trini¬tatem, hoc est, ut pennae non sint sordidae, sed quod sordities sit lota baptismo et paenitentia: baptismo in nomine Trinitatis; paenitentia in opere trino, scilicet «contritione, confessione et satisfactione». Contritio triniter: de ‹cogitatione, opere et omissione›. Confessio: de propria culpa, insufficientia et laude divina. Satisfactio triniter fit: ‹oratione, ieiunio et eleemosyna›. Per hanc satisfactionem destruitur trinitas maledicta mundi, quae trahit mole sua deorsum: per orationem superbia, per ieiunium carnis lascivia, per eleemosynam avaritia. Tunc fides triniter attingi potest: in pro¬missis, praeceptis et sacramentis. Et pervenitur ad trinam spem, scilicet «ve¬niae» impetrandae, «gratiae» obtinendae et «glo¬riae» adipiscendae, – ut ad caritatem trinam as¬cendas, quae est: «“de corde puro”» non habens mortale peccatum et «‘conscientia bona’» absque perversa intentione «et ‘fide non ficta’», absque scilicet fictione. Cum istis ‹pennis columbae› volabis et re¬quiesces. Item est ala intellectus, quae habet triplicem seriem pennarum etc.; ut alibi. Item ducimur sic ad contemplandum spe¬ciem celsitudinis et dicimus: «Gustate» ex affectu «et videte» ex intellectu, «quoniam suavis est Dominus»! Et ibi aliquid de laude Trinitatis secun¬dum Officium divinum.